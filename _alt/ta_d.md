---
layout: default
title: Tá - gníomh agus cuspóir
cat: taisp
permalink: /ta-4/
---

<br>
<br>
<br>

![pic](../assets/img/tadhg.jpg)

## Tá - Gníomh agus a Chuspóir

### An cat agus a chuid bainne
- Tá an cat ag ól. - deoch a ligean sa sceadamán
- Tá Tadhg ag ithe. - bia a ligean sa sceadamán
- Tá an chearc ag eitilt. - snámh fríd an spéir

Roghnaigh mé na hainmneacha briathartha sna samplaí thuas sa dóigh
go mbeadh siad soiléir uathu, ó na hainmneacha briathartha, agus uathu
amháin cad é an obair atá ar siúl. Ach bíonn amanna ann, agus is deas é
mar eolas an gníomh a bheith ag dul i bhfeidhm ar rud eile.

Is soiléire a leithéid seo i bhfoirm samplaí ar ndóighe.

### Gníomh agus rud

- ag ól (fíon, beoir)
- ag ithe (cat, cearc)
- ag bualadh (asal, Pól)
- ag scríobh (litir, scéal)

Seo an rud atá suimiúil faoin scéal anseo, is ainmfhocal an t-ainm briathartha agus
is ainmfhocal an rud a bhfuil sé ag dul i bhfeidhm air. Agus dhá ainmfhocal in aice lena
chéile mar seo, is minic a ghníthear ceangal eadarthu. I nGaeilge is minic an dara ceann a
chur sa ghinideach, rud a léiríonn baint aige leis an chéad cheann.

### Rud agus rud
- bosca (adhmad) : bosca adhmaid
- buidéal (fíon) : buidéal fíona
- hata (fear) : hata fir
- cró (muc) : cró muice
- obair (teach) : obair tí
- hata Phóil
- cú seilge

Is é a dhála chéanna ag an ainm bhriathartha agus an ainmhfhocal a leanann
é. Cuirtear an dara ceann sa tuiseal ghinideach lena thaispeáint ceangal aige
leis an ainmfhocal a thigeas roimhe.

### Gníomh agus rud 2

- ag ól (fíon, beoir): ag ól fíona, ag ól beorach
- ag ithe (cat, cearc): ag ithe cait(cat amháin), ag ithe circe
- ag bualadh (asal, Pól): ag bualadh asail(asal amháín), ag bualadh Phóil
- ag scríobh (litir, scéal): ag scríobh litreach, ag scríobh scéil

### Téarmaíocht - focal ar fhocal
- ainmfhocal mar ghníomh : *ainm briathartha* <strong>ab</strong>
- ainmfhocal mar rud a dtéid ainm briathartha i bhfeidhm air : *cuspóir*
- briathar a oibríonn ar ainmfhocal  - briathar a ghlacann cuspóir: *briathar aistreach*
- foirm ainmfhocail a léiríonn ceangal idir é agus an focal roimhe: *tuiseal ginideach*

## Tógáil tí

| Tá  | gníomhaí | ag  | ab      | cuspóir |
| --- | ---      | --- | ---     | ---     |
| Tá  | cat     | ag  | ól      | bainne |
| Tá  | Pól     | ag  | ithe    | cait |
| Tá  | Síle    | ag  | bualadh | asail |
| Tá  | mamaí   | ag  | bualadh | Phóil |

<strong>NB. Sa chás seo bíonn an cuspóir sa ghinideach.</strong>

























