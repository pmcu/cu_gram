46

- le tíortha seanbhunaithe: an Bhreatain Mhór; an tSín; an Spáinn
- le roinnt bailte móra agus sráidbhailte: an Róimh; an Ómaigh; na Cealla Beaga
- roimh Mumhain (ach amháin ar lorg Cúige): sin an Mhumhain; sa Mhumhain;
Craobh na Mumhan; ach Cúige Mumhan.
- le roinnt sléibhte: an Mhucais; an Mhangarta
- le beagnach gach abhainn: an Danóib; an Life
- le farraigí áirithe: an Mheánmhuir; an tAigéan Atlantach.

7.7	Ní gnách an t-alt i logainmneacha sna cásanna seo
- le Sasana, ná le roinnt tíortha eile: Paragua, Iamáice
- le formhór na bhfarraigí is na lochanna: Muir nIocht; Muir Meann; Loch nEathach
- roimh Éire, Albain, Gaillimh ach amháin sa ghinideach: bhuaigh Gaillimh; i
nGaillimh; Contae na Gaillimhe

Fágtar an t-alt ar lár roimh Éireann i dteidil reachtúla áirithe; Dáil (Seanad, Raidió Teilifís, Iarnród, Tuaisceart)
Éireann, agus i seanleaganacha: oileán iathghlas Éireann ... feara Éireann ná a mná. Ní hionann an bhrí a bhaintear as an
teideal polaitiúil Tuaisceart Éireann agus as an ngnáthabairt tuaisceart na hÉireann.

7.8 Úsáidtear an t-alt roimh ainm teibí agus roinnt ainmfhocal eile más le brí fhorleathan
a úsáidtear iad: tá an radharc go holc aige; togha na sláinte; saol an duine; gairm an
tsagairt; an caidreamh idir an tionscal agus an ollscoil.

Ach ní úsáidtear é
- i leaganacha mar cad is uaisleacht ann? cad é an ní meisce? is é [an] deireadh é
- i natháin áirithe: ní thagann ciall roimh aois; tosach sláinte codladh
- nuair nach bhfuil brí fhorleathan leis an ainmfhocal: bhí fearg (eagla, etc.) orm.

7.9 Úsáidtear an t-alt idir cé, cad é agus ainmfhocal de ghnáth: cén fear; cad é an rud é
sin? cé na fir iad sin?

7.10 Úsáidtear an t-alt nuair atá aidiacht thaispeántach ag cáiliú an ainmfhocail: an fear
sin; an leabhar seo; ciall na mná úd. Ach ní hiondúil é a úsáid
- sa ghairmeach: a fhir úd thall! a bhean sin! a ghiolla seo! [Níl aon ghairmeach ag
an alt]
- más ainm duine áirithe an t-ainmfhocal: le Pádraig seo againne; Cáit Ní Bhriain úd
- má cháilíonn ainm duine an t-ainmfhocal: bríste seo Chiaráin; scéal úd Liam.

7.11 Úsáidtear an t-alt ag tagairt don ráta in abairtí áirithe: dhíol sé ar phunt an ceann iad;
réal an t-unsa; deich bpunt an duine; uair sa bhliain; an tÚll Órga (capall) a rug -- céad ar
an gceann.