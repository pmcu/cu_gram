48

- le breis nirt a thabhairt don ainmfhocal: is tú a fuair an crá croí; is aige a bhí an
chiall.

- le cúpla ainm pearsanta; Calbhach, Dualtach, Feardorcha, Laoiseach: tá an
Dualtach pósta ar dheirfiúr an Fhirdhorcha; (sloinne) Mac an Chalbhaigh; bean an
Laoisigh.

7.15 Is iondúil nach n-úsáidtear an t-alt le hainm cinnte
- má tá ginideach cinnte faoi réir aige: fear an tí; glór mo mháthar; barr gach crainn;
obair Sheáin.
- i bhfrásaí dobhriathartha áirithe: tá sé anseo ó mhaidin; bhí sé amuigh ó oíche; fan
go tráthnóna (Samhain, Luan); faoi Bhealtaine; um Nollaig; lán go béal; Dé Luain (Máirt,
etc.).

7.16 Is féidir an t-alt a ligean ar lár in abairtí copaileacha den sórt seo a leanas ina bhfuil
clásal ag cáiliú an ainmfhocail:

Is í aidhm atá ag Studia Hibernica...
Is í bean (an bhean) í is éagsúla dár bhuail umam riamh.
Is é [an] rud a rinne sé an bhó a bhleán.
Is é [an] rud a bhí sé ina chodladh.