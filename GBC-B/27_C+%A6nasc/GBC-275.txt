275

23

AN CÓNASC

23.1 An cónasc comhordaitheach. Naisceann sé seo dhá fhocal, dhá fhrása, dhá chlásal, nó
clásal agus frása, atá ar aon chéim gramadaí. Féadann sé a bheith
- carnach
- agus nó is: Peadar agus Pól; dul isteach agus luí síos; tháinig sé agus d'imigh sé;
casadh orm é is é ar meisce

Is minic a úsáidtear agus (is) go hiomarcach: má tá i ndán is go bhfaighidh mé bás; ní thiocfaidh sé tráth is
nach bhfuil sé anseo anois.
- ná (ar lorg briathair dhiúltaigh): ní raibh Peadar ná Pól ann
- codarsnach:ach: tá sé fliuch ach níl sé salach
- scarach: nó: puint nó dollair; tá sé bodhar, sin nó tá sé balbh.

23.2 An cónasc fo-ordaitheach. Naisceann sé seo fochlásal agus a uaschlásal. Ainmnítear é
as a fhochlásal:
- cónasc cúise: arae, mar, nó, óir
- cónasc ama: ó, go (gur), sula (sular), nuair
- cónasc ráiteasach: go (gur), nach (nár)
- cónasc ceisteach: an (ar), cá (cár)
- cónasc coinníollach: má, dá, mura (murar)
- cónasc coibhneasta: a, a (ar), nach (nár).

Is minic a áirítear ina gcónaisc na leath-réamhfhocail murach, ná

23.3 Tá a lán cónasc frásach ann leis. De ghnáth is cónasc simplí cuid den chónasc
frásach, ach uaireanta déanann dhá chónasc shimplí cónasc frásach: chomh ... agus a; mar a;
nuair a; seachas mar a; nó go; go dtí go; tar éis nach; etc.