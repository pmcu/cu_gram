123

111, 112, etc. an céad is aonú (dóú, etc.) capall déag
231, 232, etc. an dá chéad tríocha is aonú (dóú, etc.) capall
312,564 an trí chéad is dhá mhíle dhéag, cúig chéad seasca is ceathrú capall
2,342,413 an dá mhilliún, trí chéad daichead is dhá mhíle, ceithre chéad is tríú capall déag.

Úsáidtear gach roimh an orduimhir i roghanna áirithe: gach dara (tríú, etc.) húll; gach re úll = gach dara húll.

Uaireanta úsáidtear dóú agus treas in ionad dara agus tríú faoi seach.

12.10 Ní gnách aidiacht shealbhach ná ainmfhocal ginideach cinnte a bheith ag cáiliú
ainmfhocail má tá orduimhir á cháiliú. Leaganacha mar seo a leanas is gnáiche: an chéad
mhac aige; an dara hiníon dó; an tríú deirfiúr le Seán.

Ach uaireanta úsáidtear an aidiacht shealbhach nó an t-ainmfhocal ginideach cinnte: a chéad mhac; a deichiú bliain; ár
gcéad athair; seachtú mac an rí. Agus is é is iondúla i bhfrásaí mar dara máta na loinge.

12.11 Is féidir chéad a úsáid le hainmfhocal iolra: na chéad daoine; na chéad bhlianta den
réabhlóid.

Díshéimhítear é
- ar lorg na haidiachta sealbhaí a (bain. uatha): a céad fhear céile
- ar lorg focail a uraíonn; ár gcéad mhac; bhur gcéad teach
- mar réimír ar ócáidí áirithe: céadonóracha. Ach ón uair a chéadbhlais mé é; an
chéadghin.

AN CODÁN

12.12	Úsáidtear foirmeacha na n-orduimhreacha i gcóras na gcodán ach amháin chéad,
dara. Féadann siad bheith cinnte nó éiginnte. Seo an córas:

1/2(leath); 1/3 (trian); 2/3 (dhá ihrian); % (ceathrú); 3/4 (trí cheathrú); 2/5 (dhá chúigiú); 5/6
(cúig shéú); 4/7 (ceithre sheachtú); 5/8 (cúig ochtú); 7/9 (seacht naoú); 9/10 (naoi ndeichiú);
1/20 (fichiú): 1/29 ([an] fiche naoú cuid); 1/30 (tríochadú); 1/40 (daicheadú); 1/50