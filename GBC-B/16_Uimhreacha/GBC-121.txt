121

111 céad is aon chapall déag
111,212 céad is aon mhíle dhéag, dhá chéad is dhá chapall déag.

Cuirtear is roimh ainmfhocal (bíodh sé uimhriúil nó eile) i gcás na mbunuimhreacha thuas díreach mar a deirtear in 12.3.

12.6 Leaganacha eile
60; 80; 120. trí (ceithre, sé) fichid capall
23 trí chapall ar fhichid; trí chapall fichead
2 péire bróg (stocaí); cúpla caora (casadh)
150 céad go leith bliain.
30 deich mbliana fichead
75 cúig bliana déag is trí scór

12.7 Más 1 atá sa dara colún (colún na ndeicheanna) de bhunuimhir agus go bhfuil an
t-ainmfhocal á cháiliú ag focal éigin eile is féidir an gnáthchóras a úsáid: aon fhuinneog déag
mhóra, etc., ach is gnáiche leaganacha mar iad seo a leanas a úsáid: aon cheann déag
d'fhuinneoga móra; céad is seacht gcinn déag de phinn luaidhe; dhá chéad is trí cinn déag de
longa cogaidh.

Agus is féidir an scéim chéanna a úsáid le huimhir ar bith: seacht gcinn de chaoirigh; ocht
gcinn de lachain fhiáine; ceithre cinn is fiche de bháid (mhóra).

AN UIMHIR PHEARSANTA
12.8 Is iad seo a leanas na huimhreacha pearsanta: beirt (dís), triúr, ceathrar, cúigear,
seisear, seachtar, ochtar, naonúr, deichniúr, dháréag. Sa ghinideach iolra a bhíonn an
t-ainmfhocal a cháilíonn siad.

Is féidir an uimhir phearsanta a úsáid
-le hainmfhocal pearsanta: beirt fhear; dís bhan; triúr banaltraí; dháréag aspal
- lom (is é sin, gan ainmfhocal go díreach ina diaidh): beirt de na filí; triúr nó ceathrar
a bhí ann; troid beirte; bád ceathrair; cor ochtair; cá mhéad gasúr? ochtar.