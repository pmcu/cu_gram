122

I gcás uimhreacha taobh amuigh de 2-10, 12, ní mór gnáthchóras na mbunuimhreacha
neamhphearsanta a úsáid: duine (amháin); aon duine amháin; aon bhean déag; trí fhear
déag; seacht nduine dhéag; fiche mairnéalach.

Is féidir an córas sin a úsáid freisin i gcás uimhir ar bith: dhá namhaid; trí sheanbhean;
Cogadh an Dá Aodh; an Dá Aspal Déag.

I gcás ainmfhocal neamhphearsanta ar bith, nuair nach gá an t-ainmfhocal a lua ná a athlua, deirtear ceann amháin, dhá
cheann, trí cinn, etc., sin nó ceann amháin, beirt, triúr, etc.:cá mhéad leabhar atá agat? ceann amháin (dhá cheann, fiche
ceann, míle ceann); bhuaigh sé dhá chluiche agus chaill triúr (trí cinn).

Ní chuirtear beirt, triúr, etc. roimh ainmfhocal neamhphearsanta mar ubh, cat, cloch, crann.
Deirtear ceann de na mná (cailíní, buachaillí, etc.) chomh maith le duine de na mná, etc.

AN ORDUIMHIR

12.9 Insíonn an orduimhir an t-ord, agus mar sin de is gnách a hainmfhocal a bheith cinnte.
Mar gheall air sin is minice ná a chéile an t-alt roimhe. Seo córas na n-orduimhreacha ar lorg
an ailt san ainmneach:
1 an chéad chapall (bhó, asal)
2-10	an dara (tríú, ceathrú, cúigiú, séú, seachtú, t-ochtú, naoú, deichiú) capall (bó, hasal)
11-19 an t-aonú (dóú, tríú,...naoú) capall (bó, hasal) déag
20, 30,... 90 an fichiú (tríochadú, daicheadú, caogadú, seascadú, seachtódú, t-ochtódú,
nóchadú) capall, etc.
21, 22, etc. an t-aonú (dóú, etc.) capall is fiche
91, 92, etc. an t-aonú (dóú, etc.) capall is nócha
100, 1,000, 1,000,000 an céadú (míliú, milliúnú) capall
101, 102, etc. an céad is aonú (dóú, etc.) capall