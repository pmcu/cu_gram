120

- nuair atá rogha dhá uimhir i gceist: dó nó trí de chuarta; seacht [déag] nó ocht déag
de ghaltáin; idir gach aon dó nó trí d'fhocail; in aghaidh gach trí nó ceathair de bhlianta; lá
nó dhó.

Is ainmfhocal an uimhir i ngach cás thuas.

AN BHUNUIMHIR NEAMHPHEARSANTA

12.5 Bunuimhir a thugtar ar an uimhir is gnách a chur go díreach roimh an ainmfhocal nó
timpeall air chun an líon rudaí atá i gceist a insint. Is é seo a leanas an córas is gnách san
ainmneach:
1 aon chapall amháin (capall amháin; capall)
2-6 dhá (trí, ceithre, cúig, sé) chapall
7-10 seacht (ocht, naoi, deich) gcapall
11-16 aon (dhá, ... sé) chapall déag
17-19 seacht (ocht, naoi) gcapall déag
20, 21 fiche capall, capall is fiche
22-26 dhá (trí, ... sé) chapall is fiche
30,40, etc. tríocha (daichead, caoga, seasca, seachtó, ochtó, nócha) capall
33, 43, etc. trí chapall is tríocha (daichead, ... nócha)
100; 1,000; 1,000,000 céad (míle, milliún) capall.

Os cionn 100 féadtar fiche (tríocha, ... nócha) agus na haonaid a chur droim ar ais, ach is ar
lorg a ainmfhocail a thagann déag, cibé acu gnáth-ainmfhocal nó míle nó milliún é.
121 céad fiche is aon chapall amháin
340 trí chéad is daichead capall
2,334 dhá mhíle, trí chéad, tríocha is ceithre chapall
1,239,567 milliún, dhá chéad tríocha is naoi míle, cúig chéad seasca is seacht gcapall
6,412,002 sé mhilliún, ceithre chéad is dhá mhíle dhéag, is dhá chapall