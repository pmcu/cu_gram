260

- an forainm ceisteach: níor thrácht sé ar cad a bhí le déanamh
- an forainm éiginnte: níor éist mé le cibé a dúirt sé
- an forainm taispeántach: mar sin; dar seo agus dar siúd
- an t-ainm briathartha: ag ithe; le hól; teach a thógáil
- frása: tar amach as faoin mbord; go dtí le déanaí.

Is léir ón dá shampla dheireanacha gur féidir dhá réamhfhocal a chur taobh le taobh.

22.7 Má tá níos mó ná ainmfhocal amháin faoi réir ag réamhfhocal is gnách an
réamhfhocal a athrá: ar ór ná ar airgead; lán d'éad agus de mhioscais agus de chancar; gan
anam gan urlabhra; le fuacht agus le fán; níos fearr ná rothar agus ná gluaisteán.

Is minic a dhéantar é a athrá i bhfrása cuimsitheach ar lorg ach: níorbh fhéidir d'aon
chumhacht ach do chumhacht Dé ...; ní thiocfadh le haon fhear iad a bhriseadh ach le haon
fhear amháin.

Mar an gcéanna má tá dhá ainmfhocal, nó forainmneach agus ainmfhocal, ag tagairt don
duine (rud) céanna mar a bheadh comhaisnéis ann, agus go bhfuil réamhfhocal ag gabháil leis
an gcéad cheann déantar an réamhfhocal a athrá de ghnáth: thug sé punt dá mhac, do Sheán;
bhí mé ag caint léi, le Bríd; bhí an sagart le labhairt leis an rí, lena hathair.

22.8 Mar sin féin is minic nach ndéantar an réamhfhocal a athrá: trí shioc agus
shneachta; roimh Dhia nó Mhuire; ó shagart ná dhochtúir; gan fios fáth ná siocair.

Agus ní ceart é a athrá má d'athródh sin an bhrí: idir na páistí agus na fir; meascán de
ghaineamh agus stroighin; murach Niall agus Eoin.

22.9 PRÍOMHFHEIDHMEANNA AN RÉAMHFHOCAIL SHIMPLÍ
ábhar
de: lán d'uisce; tá sé déanta de phrás; líon den mhin é
aidhm
ar: ní dhéanfainn ar ór an domhain é; déan rud orm