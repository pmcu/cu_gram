271

guigh: guigh orm (i bpaidir), guigh ar mo shon (dom, liom) [i gcomhrá].
imigh: imigh ort (ná stad); cad a d'imigh ort? ní imeoidh aon ní air (feicfidh sé gach rud);
d'imigh an tsáil den bhróig aici; d'imigh sé ina shaighdiúir (shagart, etc.); bhí mé ag imeacht
romham (ag iarraidh déirce).
lean: lean de (ná stad); lean leat (díot, ort); ag leanúint siar ar an scéal (ag déanamh paidir
chapaill de).
lig: ná lig as freagracht iad; lig sé air nár chuala sé mé; lig di imeacht; lig dom féin; lig dom
leo (ná bí ag caint liom orthu); lig sí den ghol (stad sí); lig mé fúm ar an mbóthar (rinne mé
moill); ligim leat (glacaim le do dhúshlán); ní ligfidh mé leis é; ná lig an pictiúr sin tharat
(féach chuige go bhfeicfidh tú é); tá an corcán ag ligean uaidh.
Ach lig an dochtúir an neascóid (gan réamhfhocal).
mol: molaim léi (deirim léi go n-aontaím léi); molaim an chéad duais di; molaim dóibh
imeacht.
riar: riar na milseáin ar na páistí; tá mé ag riar dóibh ó mhaidin.
scaoil: scaoil scéal chugainn; scaoil sé liom (le gunna); scaoil sé uaidh an cú; scaoil tharat
é (ná cuir suim ann).
tabhair: fear a dtugtar Diarmaid Ó Sé air; cad é a thug ort sin a dhéanamh? tabhair chugam
é (gluaiseacht i gceist); tabhair dom é (gan aon ghluaiseacht i gceist); tabhair leat é; thug an
tarbh fogha fúm; thug an t-ollamh léacht fhada uaidh; cé uaidh ar thug tú an drochnós sin?
tar: tagaim air (fionnaim); tiocfar ort lá éigin mura n-éirí tú as an ngadaíocht; tháinig siad
chucu féin; tagann de sin gurbh fhíor a ndúirt tú; tagann an hata sin duit; ó tháinig ionam
siúl; ó tháinig ann dó (ó d'fhás sé aníos); tig liom siúl; thiocfadh dó go ... (d'fhéadfadh sé go
...); níl an dá insint ag teacht le chéile go rómhaith.