273

- suíomh : an trá agus an talamh thart uirthi (léi); níl sé in aon áit thart sa teach;
níl aon chloch aoil thart faoin áit seo; bhí siad thart timpeall ar an mbord; na cnoic timpeall
an bhaile.
- garluach, etc.: timpeall míle slí (an ama seo, fiche punt).

22.18 Frásaí réamhfhoclacha
- mar ainmní: b'fhearr duit gan fanacht
- mar fhaisnéis: ar an bportach an áit is teo inniu
- mar chuspóir: dhíol sé idir theach agus thalamh
-faoi réir ag réamhfhocal: tá sí anseo ó roimh Nollaig
- le feidhm ginidigh: táimid chun gan é a dhíol
- le feidhm aidiachta (iad aitreabúideach): fear gan mhaith is ea é; duine le Dia a
bhí ann; tabhair cuid den mhil dom.

Is frásaí dobhriathartha formhór na bhfrásaí réamhfhoclacha: chuir Tomás a anam i mbaol ar
mhaithe liomsa (dhá shampla san abairt seo).

AN RÉAMHFHOCAL COMHSHUITE

22.19 Frásaí réamhfhoclacha ar leith atá sna réamhfhocail chomhshuite. Réamhfhocal
simplí + ainmfhocal is múnla dóibh de ghnáth. Is iad seo a leanas na cinn is coitianta:
ar aghaidh (bhéala, chúl, feadh, fud, lorg, nós, scáth, son, tí);
as ucht
d'ainneoin, d'fhonn, d'uireasa
de bharr (bhuíochas, cheal, chois, chóir, dheasca, dhíobháil, dhroim, réir, thairbhe)
Is gnách an réamhfhocal simplí de a fhágáil ar lár roimh cheal: theip orm cheal airgid. Ach dá cheal.
faoi bhráid (bhun, cheann, choinne, chomhair, dhéin)
gan fiú