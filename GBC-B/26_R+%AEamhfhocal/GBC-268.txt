268

22.10	Tagann réamhfhocail ar leith ar lorg focal áirithe (ainmfhocail, aidiachtaí,
briathra). Sna samplaí seo a leanas is gnách é a bheith intuigthe go bhfuil an réamhfhocal i
gcumasc le forainm, sin nó go bhfuil forainm nó ainmfhocal ar lorg an réamhfhocail. Is
iondúil freisin go bhfuil an briathar bí nó briathar éigin eile a úsáidtear le staid nó athrú staide
a léiriú (fan, éirigh, tar, etc.) intuigthe i dtosach na habairte. I gcás aon sampla ina dtugtar
dhá réamhfhocal gan lúibíní is leis an tsuibiacht (an duine nó an rud ar a bhfuil an mothú,
etc.) a ghabhann an chéad réamhfhocal, leis an oibiacht an dara réamhfhocal. Mar shampla, i
gcás na habairte bhí eagla ar an gcat roimh an madra, is mar seo a léirítear úsáid na
réamhfhocal a ghabhann leis an bhfocal eagla: eagla ar roimh.

22.11 Péirí réamhfhocal agus réamhfhocal aonair ar lorg ainmfhocail
aithne ag ar; amhras ag ar nó ar faoi; bá ag le; beann ag ar; bród ar as; buntáiste ag ar;
caoi ag ar (chun); ceist ag ar; cion ag ar; cochall ar chuig (chun); coinne ag le; cuimhne ag
ar; dáimh ag le; dóchas ag as; dochma ar roimh; doicheall ar roimh; dúil ag i; éad ar le;
eagla ar roimh; eolas ag ar; fáilte ag roimh; faitíos ar roimh; fala ag le; faltanas ag do; fearg
ar roimh; fonn ar chun; formad ag le; fuath ag ar (do); gaol ag le; gean ag ar; gnaoi ag ar;
grá ag ar (do); gradam ag do; gráin ag ar (do); greann ag ar; iontaoibh ag as; meas ag ar;
mioscais ag do; muinín ag as; olc ag (ar) do (chuig, le); ómós ag do (roimh); paor ag ar;
saint ar chun; scáth ar roimh; spéis ag i; súil ag le; suim ag i; taitneamh ag ar (do); toil ag
do; tóir ag ar; toradh ag ar; trua ag do; urraim ag do.
ar: amhras, áthas, biseach, brón, cathú, codladh, cumha, deabhadh, díomá, feabhas, imní,
ionadh, lúcháir, náire, ocras, tart, tinneas (an eitinn, an déideadh, slaghdán, etc.).
Úsáidtear an réamhfhocal ar le baill eachtracha na colainne (ceann, cosa, eireaball, lámha,
méara).
ag: baill inmheánacha na colainne: croí, fiacla, scamhóga, súile.
faoi: bhí fuadar faoi, tá rotha faoi, bhí capall maith fúm.