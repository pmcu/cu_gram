272
tit: thit an leabhar as a chéile; thit oidhreacht (mo chroí, mo chodladh) orm; ag titim chun
feola (aoise, deiridh); thit sé i laige (i gceann a chos); thit mé leat (tusa ba chúis leis an titim);
tá an t-allas ag titim liom; thit focal uaim.
tóg: thóg mé orm féin scríobh; ná tóg aon cheann dó (ná cuir suim ann); ná tóg ormsa é má
theip ort.
tuig: ní mar sin a déarfainn é ach thuigfinn as; tuigim ort gur iasacht atá uait; ní thuigim
focal uait; tuigtear dom gurb é a gheobhaidh an post; bhí tuiscint agam dó (thuig mé a
dhearcadh).

22.15 Ainmfhocail ó bhunús is ea cuid de na réamhfhocail shimplí agus tá feidhm
ainmfhocail go fóill ag roinnt acu: gach duine sa timpeall; i mo thimpeall; ba é sin a
fhearacht aige siúd é; mo dhála féin.

22.16 Dobhriathra ó bhunús is ea cuid de na réamhfhocail, agus is minic feidhm
dobhriathair acu anois féin: chuaigh an tine as; fan mar atá tú; ó tháinig sé fanadh sé.
Tá feidhm dobhriathair ag cuid de na réamhfhocail atá ina n-ainmfhocail ó bhunús: chuaigh
sé trasna; tá sé timpeall ar mo cheann.

22.17 Na focail thart (dobhriathar), thar, timpeall
- gluaiseacht i dtreo agus thar pointe: chuaigh sé thart leis an doras (gclaí,
gcarraig, etc.); chuaigh sé thart ag an doras; chuaigh sé thar an doras; chuaigh sé thart le
mo thaobh.
- gluaiseacht timpeall taobh amuigh: ag siúl thart ar an (faoin) teach; shiúil sé
thart ar an mbó mar a bheadh sé ag dul á ceannach; ag siúl timpeall (mórthimpeall) an tí.
- gluaiseacht timpeall taobh istigh: ag siúl thart an t-urlár (seomra); ag rith
timpeall an urláir (ar fud an tí).