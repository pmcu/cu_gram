259

22

AN RÉAMHFHOCAL

AN RÉAMHFHOCAL SIMPLÍ

22.1 Is iad seo a leanas na réamhfhocail shimplí de réir na dtuiseal a ghabhann leo
- an t-ainmneach: ach, amhail, gan, go dtí, idir, mar, murach, ná, seachas.

Is minic a áirítear murach agus ná ina gcónaisc nó ina leath-réamhfhocail.
- an tabharthach: a, ag, ar, as, chuig, dar, de, do, faoi, go (= go dtí), go (= le), i,
ionsar, le, maidir le, mar aon le, ó, os, roimh, thar, trí, um.

Ní úsáidtear an réamhfhocal a de ghnáth ach roimh ainm briathartha.	Ní úsáidtear an réamhfhocal go (=
le) ach i gcorrchás: pingin go leith.
- an ginideach: chun, cois, dála, fearacht, timpeall, trasna.

22.2 Scríobhtar in thar ceann i roimh ghuta nó roimh fhuaim ghuta: in Éirinn; in x; in

An tOileánach. Scríobhtar in i gcorrchás eile: in bhur; in dhá áit, in b, in c; in Cré na Cille,
etc., agus i gcás logainmneacha (seachas ainmneacha tíortha) thar lear nach bhfuil leaganacha
Gaeilge faoi leith ann dóibh: in Birmingham; in Devon; in Monte Carlo; in Chicago; ach i
Londain, i bPáras, sa Róimh.

Deirtear freisin i gcásanna áirithe, nuair nach ceilt ar an mbunainm é, i mBirmingham; i
Monte Carlo; i Chicago.

22.3 Cuirtear leis in ionad le roimh an alt: leis an mbean; leis na fir.

22.4 Cuirtear tríd in ionad trí roimh an alt uatha: tríd an tír. Ach trí na poill.

22.5 Is gnách d' a chur in ionad de agus do, roimh ghuta nó roimh fh a bhfuil guta ar a
lorg: lán d'ór (de ór); tabhair d'Fhearghal (do Fhearghal) é. Ach do fhréamh; de fhlaith.

22.6 Seo iad na ranna cainte is mó a bhíonn faoi réir ag an réamhfhocal:
- an t-ainmfhocal: i mbád, ar mo chois, chun an tí
- an forainm pearsanta: fear mar é; idir mise agus tusa