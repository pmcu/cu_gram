164

14.38	Aicme 4 Dornán briathra (fréamh ilsiollach ag a mbunáite) ar consan caol is críoch dá
bhfréamh. Féach an tAguisín.

Chun na briathra seo a infhilleadh leathnaítear an fhréamh agus réimnítear iad mar a dhéantar
le briathra Aicme 1 ach amháin i bhfoirm scartha an táscaigh chaite.

Briathar samplach siúil
m.o siúlaim, siúil, -adh, -aimis, -aigí, -aidís, -tar
t.c. shiúil, shiúlamar, siúladh
ainm br. siúl, gin. siúil, siúlta: aid. bhr. siúlta.

Maidir le dhá ghinideach a bheith ag an ainm briathartha siúl, féach 17.11.

14.39 Déantar coimriú (14.28) in infhilleadh na mbriathra adhain, adhair, sleabhaic.
Réimnítear iad mar a dhéanfaí dá mba adhn, adhr, sleabhc ba fhréamh dóibh ach amháin
gurb ionann críoch d'fhoirm scartha an táscaigh chaite agus don fhréamh: adhnann siad;
d'adhair sí; sleabhctha

14.40 Aicme 5 Briathra ó fhréamhacha aonsiollacha dar críoch -áigh, -aoigh, -eoigh, -iaigh,
-óigh, -uaigh, -úigh. Tá f leathan agus t caol sna foircinn.

Briathar samplach dóigh
m.o. dóim, -igh, -dh, -imis, -igí; -idís, -itear
t.l. dóim, -nn, -imid, -itear
t.c. dhóigh, dhómar, dódh
t.g.c. dhóinn, -iteá, -dh, -imis, -idís, -ití
t.f. dófaidh, -faimid, -far
m.c. dhófainn, -fá, -fadh, -faimis, -faidís, -faí
f.l. dó, -imid, -itear
ainm br. dó, gin. dóite; aid. bhr. dóite.