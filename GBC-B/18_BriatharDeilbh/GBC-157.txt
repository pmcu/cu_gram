157

- táscach láithreach an bhriathair bí: atáim, atá, atáimid, atáthar; ach maireann an
seanleagan coibhneasta, tá, in abairtí seanbhunaithe mar goidé mar tá tú?
- táscach láithreach an bhriathair lean, i ndeireadh an chlásail i leaganacha áirithe amháin:
mar leanas; an abairt seo a leanas;
- aimsirí stairiúla na copaile is roimh ghuta nó roimh fh a bhfuil guta ar a lorg, ab: an té ab
óige.

Tá dornán d'fhoirmeacha coibhneasta neamhdhíreacha ag an gcopail freisin (14.65-70): ar, arb, arbh, cér, dar, etc.

14.19 Tá foirmeacha coibhneasta (láithreach, gnáthláithreach agus fáistineach) taobh amuigh
den chaighdeán oifigiúil ag na briathra rialta, agus ag cuid de na briathra neamhrialta, agus tá
foirm choibhneasta fháistineach ag bunáite na mbriathra neamhrialta. Úsáidtear iad go minic
sa litríocht, sna paidreacha agus sa chaint, in ionad na bhfoirmeacha dar críoch -nn, -idh atá
sa chaighdeán oifigiúil.

Chun na foirmeacha coibhneasta leithleacha sin a chumadh cuirtear -s in áit -nn i bhfoirceann
an láithrigh agus an ghnáthláithrigh scartha, agus cuirtear -eas, -s in áit -idh, ar lorg consain
agus ar lorg guta, faoi seach, i bhfoirceann an fháistinigh scartha: dhúnas, dhúnfas; bhriseas,
bhrisfeas; phacálas, phacálfas; shiúlas, shiúlfas; dhós, dhófas; phléas, phléifeas; chaíos,
chaífeas; ghuíos, ghuífeas; thosaíos, thosós; dhíríos, dhíreos; chosnaíos, chosnós; choiglíos,
choigleos; aithrisíos, aithriseos; déarfas; bheireas, bhéarfas; bhíos, bheas (neamhrialta);
chloisfeas; chluinfeas; dhéanfas; gheobhas; tífeas; itheas; íosfas; bhéarfas (<-tabhair);
thiocfas; rachas.

14.20 Cé go n-úsáidtear (taobh amuigh den chaighdeán) na foirmeacha dar críoch -s, ní hiad
na foirmeacha coibhneasta leithleacha a luaitear in 14.18 a úsáidtear ar lorg an chónaisc ó,
ach an fhoirm neamhspleách: ó táim (tá, táimid, táthar); ó ba eisean an rí.

Ach úsáidtear an fhoirm choibhneasta dhíreach dhiúltach ar lorg ó: ó nach é, ó nárbh é.