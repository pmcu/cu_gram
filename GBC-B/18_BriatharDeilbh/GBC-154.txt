154

14.5 Seo iad aimsirí an táscaigh agus a mbrí
- an aimsir láithreach am láithreach (pointe ama): feicim anois iad.
- an aimsir chaite pointe ama san am atá caite: rith sé.
- an aimsir fháistineach pointe ama san am atá le teacht: tiocfaidh Somhairle anocht.
- an aimsir ghnáthláithreach uimhir éiginnte de phointí ama in am caite agus in am
fáistineach: tagann an galtán gach lá.
- an aimsir ghnáthchaite uimhir éiginnte de phointí ama san am atá caite: thagadh an
galtán gach lá anuraidh.

14.6 Seo iad aimsirí an fhoshuitigh agus a mbrí
- an aimsir láithreach pointe nó pointí ama san am atá le teacht: go bhfana sé ann; éirigh
go bhfeicimid thú.
- an aimsir chaite pointe nó pointí ama, láithreach, caite nó fáistineach: dá bhféadainn
éirí anois (inné, amárach) ba bhreá an rud é.

14.7 Léiríonn an modh coinníollach pointe nó pointí ama, láithreach, caite nó fáistineach:
dúirt Tomás inniu go dtiocfadh sé inné (láithreach, amárach) murach an sioc.

14.8 Léiríonn an modh ordaitheach am fáistineach: éirigh.

14.9 Aimsirí simplí a thugtar ar an modh coinníollach agus ar an modh ordaitheach, agus ar
na haimsirí go léir atá i gceist in 14.5-6.

Roinntear na haimsirí simplí ina dhá n-aicme mar a leanas
- aimsirí príomha: an modh ordaitheach; an táscach láithreach, an gnáthláithreach, an
fáistineach, an foshuiteach láithreach.
- aimsirí stairiúla: an táscach caite, an gnáthchaite, an coinníollach, an foshuiteach caite.

14.10 Le cois na n-aimsirí simplí sin thuas tá comhaimsirí nó aimsirí comhshuite ann fosta.

Ní foirmeacha briathartha iad ach frásaí ina bhfuil foirm den bhriathar cúnta bí agus ainm