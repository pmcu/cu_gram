156

-  uair éigin ina dhiaidh: tá mé chun an fógra a léamh.

Tá sraith d'aimsirí leanúnacha timchainteacha ann freisin: tá Síle chun bheith ag obair arís i
gceann seachtaine.

14.14	An Saorbhriathar Is iad uimhir agus pearsa an ainmní a chinneann uimhir agus
pearsa an bhriathair. Nuair nach luaitear aon ainmní úsáidtear foirm ar a dtugtar an
saorbhriathar(15.29-33), sin nó foirm an tríú pearsa uatha gan ghníomhaí (15.34-35). Tá an
saorbhriathar saor ar uimhir agus ar phearsa. Is gnách foirmeacha pearsanta a thabhairt ar na
foirmeacha briathartha nach saorbhriathra.

Neamhspleách agus Spleách

14.15 Tugtar an fhoirm neamhspleách ar an bhfoirm den bhriathar is gnách a úsáid
- i bpríomhchlásal ráiteasach dearfach: rith sé
- go díreach ar lorg na gcónasc ó (in abairtí dearfacha), má, agus (i gcásanna áirithe) arae,
mar (= óir), nó (= óir), óir: ó (má, arae, etc.) tá sé anseo; ó (má, arae, etc.) ba leatsa an
scian.

Mura bhfuil a mhalairt ráite, tá sé intuigthe sa chuid eile den chaibidil seo gurb í an fhoirm neamhspleách amháin a thugtar
sa réimniú.

14.16 Tugtar an fhoirm spleách ar an bhfoirm den bhriathar a úsáidtear ar lorg ní agus
míreanna briathartha áirithe eile (20.2-3): ní dheachaigh sé.

14.17 An Fhoirm Choibhneasta (Dhearfach Dhíreach)

Is foirm í seo a úsáidtear i bhfochlásail dhearfacha áirithe (32.8). I gcás fhormhór mór na
mbriathra is ionann an fhoirm seo agus an fhoirm scartha neamhspleách ach í a bheith
séimhithe taobh amuigh den saorbhriathar táscach caite. Is iondúil freisin go dtagann an mhír
choibhneasta dhearfach dhíreach a roimpi: an rud a chreideann tú.

14.18 Tá trí bhriathar ann a bhfuil foirm choibhneasta dhearfach dhíreach leithleach acu i
gcaighdeán oifigiúil ghramadach na Gaeilge