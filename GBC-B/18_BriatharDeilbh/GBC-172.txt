172

t.c. neamhsp. chuaigh, chuamar, chuathas
t.c. spleách deachaigh, deachamar, deachthas
t.f. rachaidh, -aimid, -far
m.c. rachainn, -fá, -adh, -aimis, -aidís, -faí
ainm br. dul, gin. dulta; aid. bhr. dulta.

DEILBHÍOCHT NA COPAILE
14.61	Briathar uireasach is ea an chopail. Tá na foirmeacha seo a leanas ar iarraidh uaithi: an
modh ordaitheach, na foirmeacha táite, na saorbhriathra, an t-ainm briathartha, an aidiacht
bhriathartha. Tá an chopail neamhrialta le cois bheith uireasach.

14.62 Níl ach dhá fhoirm shimplí ag an gcopail (is é sin, dhá fhoirm nach bhfuil aon
fheidhm eile acu ach feidhm briathair)
- is, foirm na n-aimsirí príomha: is bó mhaith í;is amhlaidh atá
- ba, foirm na n-aimsirí stairiúla: cat ba ea é; ba lách an duine é

Ach tá roinnt mhaith foirmeacha comhshuite ag an gcopail, foirmeacha a bhfuil feidhm eile
acu i dteannta feidhm briathair. Is é atá sna foirmeacha comhshuite ná cumaisc den chopail
agus
- na míreanna briathartha an, go, ní, nach
- na cónaisc a, go, nach, má, mura, ó, sula
- na forainmneacha ceisteacha cá (= cad), cé
- na réamhfhocail de, do, agus réamhfhocail eile dár críoch guta.

Tá an chopail báite ar fad i gcuid de na focail eile sin sa tslí nach bhfuil aon difríocht idir
foirm an chumaisc agus foirm an fhocail eile.

14.63 Amach ó dhornán foirmeacha a úsáidtear i nguíonna is féidir dhá roinn a dhéanamh de
na foirmeacha copaileacha uile, idir shimplí agus chomhshuite (1) foirmeacha na n-aimsirí
príomha; (2) foirmeacha na n-aimsirí stairiúla. Ní aithnítear idir mhodhanna ná aimsirí,