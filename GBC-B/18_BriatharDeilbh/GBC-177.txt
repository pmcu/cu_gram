177

	murar		sular	 cér	  cár	 dar
	murarbh		sularbh	 cérbh	  cárbh	 darbh

Foirmeacha de shaghas (e) (i) is ea cér, cérbh, cár, cárbh: cér chás é? cérbh iad? cár locht
orm é? cárbh ionadh?

Foirmeacha de shaghas (e) (ii) is ea cér, cárbh, dar(bh): cér díobh Máire? cér leis Éire roimh
theacht na nGael? cárbh as na Lochlannaigh? fear dar shloinne Mac Piarais; óglach darbh
ainm Séadanta.

Foirmeacha de shaghas (f) is ea murar, murarbh, sular, sularbh, faoinar, faoinarbh: murar
chapall é; murarbh éan é; sular chuimhin léi; sularbh fhéidir liom; an crann faoinar
chuimhin liom an t-ór a chur; an áit úd inarbh aoibhinn binnghuth éan.

14.71 Roimh fhocail dar tús fhl-, fhr-, agus roimh chonsan ar bith eile nach f, a úsáidtear ba
agus na foirmeacha dar críoch r. Roimh ghuta, nó fh a bhfuil guta ar a lorg, a úsáidtear na
foirmeacha eile, ach amháin go n-úsáidtear ba (in ionad b') roimh ea, é, í, iad, eisean, etc.
Ní úsáidtear an cumasc cérbh ach roimh é, í, iad, eisean, etc. Ní dhéantar cumasc den chopail
stairiúil choibhneasta dhíreach agus cé nuair nach forainm pearsanta a leanann cé: cérbh é;
ach cé ab fhearr? cé ba chaptaen oraibh?

Úsáidtear go mb' sa mhúnla: dúirt (cheap, etc.) sé go mb'fhéidir go (gur, nach, nár) etc.

BRIATHRA UIREASACHA

14.72 Arsa
Níl ach dhá fhoirm ag an mbriathar seo, ar agus arsa, agus úsáidtear iad araon san aon aimsir
amháin atá aige, an táscach caite. San insint dhíreach amháin a úsáidtear é. Ní bhaintear
feidhm as ar ach roimh seisean, sise, siadsan. Baintear feidhm as arsa roimh aon ainmní: "Cé
thú féin?" ar seisean (arsa Tomás (mise, mo dhuine)

Ní gnách forainm pearsanta gan treisiú a úsáid le arsa.