196
Is mór idir an abairt dheireanach sin agus an t-ordú téadh Seán isteach, áit nach bhfuil toil Sheáin i gceist.
- féadfaidh sí teacht lá ar bith feasta (= tá cead aici teacht -- nó b'fhéidir go
dtiocfadh sí).

15.58 Mar seo a léirítear oibleagáid (dualgas a bheith ann cibé acu a luaitear an
gníomhaí nó nach luaitear)
- leaganacha is féidir a úsáid le haimsir ar bith:
- tá agam le dul abhaile; bhí aige le bó a bhleán; bhí bó le bleán [aige]
- tá orm dul abhaile; bhí orm leabhar a cheannach
- ní mór dom suí; níor mhór dó brostú; ní mór leis dul
- ní foláir é a dhéanamh; ní foláir dom imeacht; níorbh fholáir leis éirí; ní foláir a
admháil go bhfuil an ceart agat
- caithfidh mé imeacht anois; má chaithim imeacht anois; chaithfeadh sé géilleadh;
chaith sí rith; chaitheadh (caitheann) sé teacht gach bliain; níl caitheamh ar bith air teacht
- is é do dhualgas dul; tá sé de dhualgas ort dul
- tá sé d'fhiacha ort teacht; an bhfuil fiacha ort dul?
- tá d'iallach orm iad a dhíol
- tá sé d'oibleagáid orm cabhrú leat
- ní gá duit labhairt; an gá dul ann? Ní gá (is gá).(I ráiteas	diúltach, i gceist,
nó i bhfreagra ar cheist, is mó a úsáidtear gá.)
- ní fhéadann tú corraí (= ní gá duit...); d'fhéad tú gan imní a bheith ort (= níor ghá
duit...)
- leaganacha a úsáidtear go minic san aimsir chaite, agus uaireanta in aimsirí eile:
b'éigean dom dul ann; b'éigean dóibh na fuinneoga a dhúnadh; b'éigean an scoil a dhruidim;
déan é más éigean duit.