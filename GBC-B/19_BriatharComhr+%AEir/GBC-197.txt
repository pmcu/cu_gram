197

15.59 Bíonn riachtanas imthoisceach ann (is é sin, gan oibleagáid gníomhaí a bheith i
gceist) má mheasann an cainteoir gur gá socrú ar chonclúid áirithe tar éis imthosca áirithe a
mheas.

Seo leaganacha is gnách a úsáid san aimsir chaite: b'éigean dó gur thit a codladh uirthi;
b'éigean dó gur anseo a maraíodh iad.

San aimsir láithreach a bhíonn an briathar módúil sna leaganacha seo a leanas mura
claoninsint ar lorg briathair stairiúil atá ann: ní foláir nó tá (bhí) sé tinn; ní foláir nó go bhfuil
sé ina chodladh; ní foláir nó is (gur) amadán é. Cuirtear ní foláir ag deireadh na habairte
corruair: tá sé tinn, ní foláir.

Is féidir príomhchlásal ráiteasach nó fochlásal ráiteasach a úsáid ar lorg nó thuas. Ach má dhéantar fochlásal ráiteasach den
abairt iomlán, e.g. sa chlaoninsint, ní mór foirm an fhochlásail ráiteasaigh ar lorg nó freisin: an ndeir tú liom nach foláir nó
go bhfuil (raibh) sé tinn? dúirt Nuala nárbh fholáir nó go raibh Seán ina chodladh; bhí mo mháthair cinnte nárbh fholáir nó
gur amadán a bhí ann.

San fháistineach a chuirtear an briathar módúil sna leaganacha seo: caithfidh [sé] go bhfuil
(raibh) an cluiche thart; caithfidh [sé] gur bean chróga í; caithfidh [sé] go bhfuil sí ina bean
chróga.

15.60 Más mian casadh diúltach a chur ar b'éigean dó go, ní foláir nó, caithfidh sé go,
téitear i muinín ceann de na múnlaí diúltacha a léiríonn féidearthacht (15.56): ní féidir go...,
etc.

Eolas, Aithne, Fios

15.61 Ábaltacht chun fianaise (díreach nó neamhdhíreach) a thabhairt ar áit nó ar rud
nó ar dhuine atá i gceist sna leaganacha seo
- tá eolas a chreidimh (cheirde, shlí) aige; an bhfuil eolas na háite (cathrach, tíre)
agat? tá a lán eolais aige ar Napoléon (an mBíobla, stair na hÉireann); níl aon eolas agam
ar an bhfear sin (= níl a fhios agam cér díobh é ná cárb as é ná cá bhfuil sé in a chónaí ná...)