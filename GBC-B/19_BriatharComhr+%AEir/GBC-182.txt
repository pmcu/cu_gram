182

- táscach láithreach an bhriathair bí má tá leanúnachas i gceist
- fáistineach briathar ar bith mura bhfuil leanúnachas i gceist: sin mar a oibríonn
mearaí sainte, an té a dtiocfaidh sé air níl foighne aige fanacht go ndéana céad pingin an
punt dó; ní shásóidh aon ní é ach lán na lámh; an rud nach bhfuil ionat ó nádúr ní
thiocfaidh tú in éifeacht leis; nuair atá an duilleog feoite is beag an t-aithleá a scoiltfidh den
chraobh í; má tá duine á bhá déanfaidh sé a dhícheall ar theacht i dtír.

15.9 Nuair is riachtanas a chiallaíonn an briathar caith úsáidtear an aimsir fháistineach chun
am láithreach nó am fáistineach a léiriú mura dtagann má (15.7) roimhe: caithfidh sé go
bhfuil sí tinn; caithfidh mé dul anois agus amárach; ach má chaithim dul anois (amárach).
Más am gnáthláithreach, áfach, atá i gceist úsáidtear an aimsir ghnáthláithreach go hiondúil:
caithim dul ann gach lá.

15.10 Cuirtear an fáistineach in ionad an láithrigh leanúnaigh uaireanta: cá rachaidh tú? (=
cá bhfuil tú ag dul?)

15.11 Úsáidtear an táscach láithreach mar láithreach stairiúil in ionad an táscaigh chaite
d'fhonn beochta: ar chloisteáil na cainte sin dó cuireann sé a cheann sa doras, féachann in
airde ar na réaltaí tamall agus casann isteach.

15.12 Úsáidtear láithreach na copaile de ghnáth roimh fhocal a thugtar amach as abairt lena
threisiú, cibé am atá i gceist: an tinn a bhí Eibhlín? ní leatsa a rachaidís (théidís, chuaigh
siad).

Agus sa chlaoninsint féin úsáidtear é: d'fhiafraigh sé díom an tinn a bhí Eibhlín.

Féadtar an chopail stairiúil a úsáid freisin roimh fhorainm pearsanta, 3ú pearsa: arbh (an) é Seán a rinne an obair?

15.13 Is minic táscach láithreach an bhriathair bí in áit an fháistinigh, agus an táscach caite
in áit an choinníollaigh, in iarbheart abairte coinníollaí chun cinnteacht a léiriú: tá an t-ádh
air mura bhfágtar ar an trá fholamh é; má théann tú ann tá deireadh leat; dá rachfá coiscéim