181

ghnáth cé acu láithreach nó gnáthláithreach atá i gceist: cloisim anois é; cloisim gach maidin
é.

I gcás an bhriathair bí is foirm bhriathartha a léiríonn é: tá mé saor [anois]; bím saor [gach
tráthnóna].

Má tá leanúnachas sa ghníomhú is minic an láithreach in ionad an ghnáthláithrigh: cá bhfuil
tú i do chónaí? tá tú sáite sa luaith ar fad le déanaí; tá mé á chloisteáil sin riamh; tá sé ag
dul chun cinn anois.

15.5 Is é an láithreach leanúnach is ceart in abairtí mar cá huair atá sibh ag brath pósadh?
toisc go dtuigtear don chainteoir go bhfuil an rud socair cheana féin. Agus trí analach leis an
saghas abairte sin, is minic láithreach an bhriathair bí in áit an fháistinigh in abairtí mar
táthar á chur amárach; tá ceolchoirm againn sa scoil anocht; táimid ag filleadh Dé Máirt.
Ach i gcás aon bhriathar eile is é an fáistineach is gnách a úsáid nuair atá am fáistineach i
gceist.

Is féidir an aimsir chaite a úsáid i gclaoninsint ar an láithreach sin thuas: dúirt sí go rabhthas á chur an lá a bhí chugainn.

15.6 Is í an aimsir fháistineach a léiríonn am fáistineach (ach amháin ar lorg má): nuair a
thiocfaidh tú amárach (Béarla: when you come tomorrow); bí cinnte go ndéanfaidh tú
staidéar ar an leabhrán (Béarla: be certain to study the booklet); aon duine a dhéanfaidh
fiach ar ainmhithe fiáine feasta (Béarla: henceforth any person who hunts wild animals).

15.7 Is í an aimsir ghnáthláithreach a léiríonn am fáistineach chomh maith le ham
gnáthláithreach ar lorg má: déanaim é gach lá má bhíonn am agam; déanfaidh mé amárach é
má bhíonn am agam.

Ach úsáidtear an aimsir láithreach más am láithreach atá i gceist: déanfaidh mé anois é má tá
am agam.

15.8 Más gné éigin de chúrsaí an tsaoil i gcoitinne agus nach gníomhú ar leith atá i gceist is
minic a úsáidtear in ionad an ghnáthláithrigh