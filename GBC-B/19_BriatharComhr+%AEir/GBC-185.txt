185

Ní úsáidtear an coinníollach (mura bhfuil cúis éigin eile leis) i gcomparáid idir dhá ní a tharla nó a tharlóidh (dar
leis an gcainteoir): d'imigh sé mar a tháinig sé; imeoidh sé mar a thiocfaidh sé.
- ag iarraidh ar dhuine abairt a athrá nó a dhéanamh níos soiléire: Ar chuala tú an
t-eitleán? Cad a chloisfinn?
- chun am caite a léiriú ar lorg dóbair: dóbair go marófaí aréir é; dóbair go dtitfinn
inné.

Maidir leis an gcoinníollach in ionad an fhoshuitigh, féach 15.18-22.

AN MODH FOSHUITEACH

15.16 Úsáidtear an foshuiteach láithreach chun guí a chur i gcéill: go dtaga do ríocht; nár
fhille sé; nárab amhlaidh duit.

Is minic a fhágtar an briathar ar lár: ár dtubaiste leis! slán an scéalaí! Dia dár sábháil!

15.17 Úsáidtear an foshuiteach láithreach go minic, in ionad an ghnáthláithrigh agus an
fháistinigh, nuair is aimsir phríomha atá ag briathar an uaschlásail
- i gclásail ama ar lorg go, nó go, sula, ach a: is gearr go dtaga (dtiocfaidh) sí; ní
fada go raibh (mbeidh) sin le rá agatsa; fanadh (fanann, fanfaidh) sé go dté an Fhéile Bhríde
amach; ná tagaigí (ní thiocfaimid) isteach [nó] go dté (rachaidh) an ghrian a luí; beidh siad
ann sula mbuailtear (mbuailfear) clog an aingil; gheobhaimid an scéal iomlán ach a dtaga
(dtiocfaidh) Pól.

Ní úsáidtear an foshuiteach láithreach ar lorg aon chónaisc eile i gclásail ama: imreoidh sé leis go dtí nach mbeidh
aon phingin fágtha aige.
- i gclásail aidhme ar lorg go, nó go, sula: tabhair (tugaim, tabharfaidh sí) chuige na
nuachtáin [nó] go lé (léifidh) sé iad; osclaídís (osclaíonn siad, osclóidh siad) na fuinneoga
sula n-imí siad. Ach féach 15.21 n.
- i gcéadbheart oscailte ar lorg mura: imímis (imeoimid, imímid) mura dtaga sé go
luath.