184

- chun maolú ar cheist nó ar ráiteas le cúirtéis, cúthaileacht, etc.: Ní bheadh lasán
agat? Tá; an dtabharfá dhá phunt siúcra dom, le do thoil? Tabharfaidh, go deimhin, a bhean
uasal; an gcaithfeá toitín? Caithfidh, go raibh maith agat.

Féach gur sa táscach atá na freagraí thuas.
- chun fearg, mífhoighne, etc., a léiriú: ní bheinn gafa leo mar lampaí; ar mhiste leat
do hata a bhaint díot? bhrisfinn a mhuineál; bhuail mé ó thalamh an doras ach ní osclódh
sé é.
- le róchinnteacht a sheachaint: cheapfá go bhfuil sé tinn; ba dhóigh leat gur marbh a
bhí sé.
- chun féidearthacht nó dualgas a léiriú: cá bhfuil siad? Ní bhfaighinn a rá;
d'fhéadfá teacht amárach. B'fhéidir é; oscail í. Ní fhéadfainn é (Ní thiocfadh liom); ba
chóir duitse suí síos ach b'fhearr dise éirí.
- mar fhreagra ar cheist reitriciúil sa táscach lena léiriú nach bhféadfadh ach freagra
amháin a bheith ar an gceist sin: Cá rachaidh tú anois? Cá rachainn ach ar ais abhaile?

Cad a dhéanfaimid feasta gan adhmad? Cad a dhéanfaimis ach móin a dhó?

Céard a dhéanfadh mac an chait ach luch a mharú?
- i gceist reitriciúil chun tobainne nó ionadh in am caite a léiriú: cé bheadh ann ach
Seán? céard a chloisfinn ach glór duine?
- i gceist reitriciúil chun brí dhiúltach a threisiú: cé a chreidfeadh é? cé a cheapfadh
go...? cé a shamhlódh dó é?

Ní úsáidtear an coinníollach i gceist reitriciúil atá ina foirm threise ar ráiteas diúltach i dtaobh fíorais: cad é a bhí
ann ach leanbh? (= ní raibh ann ...)
- i gcomparáidí áirithe a bhfuil samhail iontu: thit an fear mar a thitfeadh sac
folamh; bhí sé ag airneán arís mar nach bhfágfadh sé an baile riamh. (Béarla:... as if he had
never left...).