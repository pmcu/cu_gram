198

- tá mé eolach go maith air (ar a thréithe, a chleasa...)
- tá sé eolgach ar an obair (seantaithí aige uirthi)
- cén chaoi a bhfuair tú an fios sin? d'fhéadfá fios do ghnóthaí a bheith agat; níl
fios an scéil (na háite) agam; tá a fhios agam faoi; tá gach uile fhios agam
- níl ach aithne cáile agam air (= níl aithne agam air ach chuala mé faoi).

15.62 Ábaltacht chun idirdhealú a dhéanamh idir dhaoine (áiteanna, rudaí) ata i gceist
sna leaganacha seo
- aithním an fear sin -- is é Eoghan Ó Caoimh é; d'aithin mé an bóthar -- ba é an
bóthar go Doire é; d'aithneoinn ar (as) d'athair thú; ní aithneofá ar a gcaint gur
Mheiriceánaigh iad.
- d'fhéadfaí stoirm a aithint ar an spéir thiar.
- tá súilaithne (aithne shúl) agam air (= d'aithneoinn as scata é cé nach raibh aon
chaidreamh agam air riamh)
- sin fear nach aithnid dom
- ní raibh aithne an óil air (= ní aithneofá go raibh sé tar éis bheith ag ól).

15.63 An t-eolas pearsanta a thagann as caidreamh (le duine go hiondúil, le háit, le rud)
atá i gceist i leaganacha mar seo
- tá aithne agam ar Sheán le fada; nach bhfuil seanaithne agam ar Luimneach!;
níor chuir an créatúr aithne cheart ar an mbuairt go dtí sin.
- ní aitheantas go haontíos agus ní aontíos go roinn; tá ardmheas ag a lucht
aitheantais air.

15.64 Eolas ar fhíorais a léirítear sna leaganacha seo
- tá a fhios agam go bhfuil sé marbh; an bhfuil a fhios agat cá bhfuil Úna? tá a
fhios; níl a fhios; mura bhfuil a fhios agat beidh a fhios.

Is gnách an t-ainmní a fhios a athlua i bhfreagraí, etc. Ní chuirtear aon bhéim ghutha ar a fhios.