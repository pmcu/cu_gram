180

AN MODH ORDAITHEACH

15.1 Níl ach am amháin i gceist sa mhodh ordaitheach: an fáistineach. Is iad seo na cásanna
ina n-úsáidtear é
- chun ordú nó achainí a léiriú: éist liom; maith dó; ná caitear tobac; ná cluinim
trácht air
- i gclásal faomhach (tríú pearsa, bí): bíodh nach dtuigim é, tuigim as; is cás liom é,
bíodh nach bhfuil aithne agam air
- i gclásal neamhchúiseach: stadadh an fhearthainn nó ná stadadh, rachaidh mé a
shnámh.

AN MODH TÁSCACH

15.2	Is de réir rialacha 14.4-5 go hiondúil a úsáidtear aimsirí an mhodha tháscaigh chun am
an ghníomhaithe a léiriú: tiocfaidh sé amárach agus ceannóidh sé an talamh; deir sé go
mbeidh sé in am feasta cé go mbíodh sé déanach anuraidh; thosaigh sí ag gol nuair a chuala
sí an scéal; tá sí chomh céillí inniu agus a bheidh sí choíche.

Tugtar na heisceachtaí is tábhachtaí in 15.3-4.

Na rialacha atá in 15.5-14, tá siad faoi réir rialacha 15.23-28.

15.3 Tá aimsir láithreach ag gach briathar
- i gcuntas reatha ar an raidió, etc.: cromann sí síos, ardaíonn an sliotar agus
buaileann, agus téann sé thar an trasnán.
- i ndeasghnátha eaglasta agus i bpaidreacha: baistim thú in ainm an Athar, etc.;
cuirimid sinn féin faoi do choimirce, a Naomh-Mháthair Dé.
- sa láithreach stairiúil.

15.4 I gcomhrá agus in óráidíocht, áfach, níl aon táscach láithreach de ghnáth ach ag bí, is
agus ag briathra a léiríonn gníomhú na gcéadfaí agus na haigne: feicim, cloisim, mothaím,
ceapaim, creidim, deirim, etc. I gcás na mbriathra sin cuireann an comhthéacs in iúl de