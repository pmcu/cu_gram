187

Ach más clásal é nach bhfuil aon ní i gceist ann ach an t-am, aimsir an uaschlásail a bhíonn sa
chlásal ama dar tús go, etc.: d'fhan sé ag baile go ndeachaigh an Fhéile Bhríde amach;
tháinig sé isteach sula ndeachaigh an ghrian a luí; ní choinníodh sí cuimhne air ach go
n-imíodh an phian.

AIMSIRÍ STAIRIÚLA IN IONAD AIMSIRÍ PRÍOMHA

15.23 Nuair atá clásal ainmfhoclach faoi réir ag uaschlásal a bhfuil aimsir phríomha ann,
agus go ndéantar aimsir stairiúil den aimsir phríomha sin, is gnách na hathruithe seo a leanas
a dhéanamh ar an aimsir sa chlásal ainmfhoclach agus i ngach clásal eile atá faoi réir ag an
gclásal ainmfhoclach
- táscach láithreach > táscach caite
- táscach gnáthláithreach a léiríonn am gnáthláithreach > táscach gnáthchaite
- táscach gnáthláithreach a léiríonn am fáistineach > modh coinníollach
- táscach fáistineach > modh coinníollach
- foshuiteach láithreach > foshuiteach caite nó modh coinníollach.

Ní athraítear aimsir ar bith atá stairiúil cheana féin.

Aimsirí Príomha

Geallaim don Athair síoraí
nach n-ólfaidh mé deoir arís go
dté mé i dtalamh má leigheasann
sé an leanbh.

Tá a fhios acu go bhfuil sí
caoga bliain d'aois má tá sí

Aimsirí Stairiúla

Gheall mé don Athair síoraí
nach n-ólfainn deoir arís go
dtéinn i dtalamh dá
leigheasfadh sé an leanbh.

Bhí a fhios acu go raibh sí
caoga bliain d'aois má bhí sí