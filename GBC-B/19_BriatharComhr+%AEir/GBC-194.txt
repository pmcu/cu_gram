194

15.50 Úsáidtear déan mar mhalairt ar bhriathra eile chun athrá a sheachaint: tabhair dom é
-- á, déan! dhíol se an fheirm, ach má rinne, ní gan chúis é! an gcuirfeá chugam iad? --
déanfaidh [mé] sin; bhí sí do mo choimhéad mar a bheadh sí a dhéanamh le gadaí.

15.51 Úsáidtear déan mar bhriathar cúnta in éineacht le hainm briathartha briathair aistrigh
nó neamhaistrigh eile
- mar leagan malartach, go háirithe chun foirm neamhchoitianta den bhriathar eile a
sheachaint: déan é a dhalladh (dhaoradh, iniúchadh, liathadh, chomhlíonadh); rinneadh í a
athleagan san aicíd; déanfaidh mé an costas a chomhaireamh; déan éirí (éisteacht)
- chun an gníomhú a threisiú: titim le beanna an chladaigh a rinne sí; dheamhan éirí
a dhéanfadh sé; shílfeá gur é a mholadh a dhéanfaí; magadh a tosaíodh a dhéanamh.
- in abairtí leathdhiúltacha: ná déan ach é a dheisiú.

15.52 Bíonn déan ar lár ach é intuigthe go minic: Cá bhfuair tú iad? [Rinne mé] a
gceannach; níor ordaigh Dia é ach [rinne sé] a chrosadh; fan istigh gan fhios nach sleamhnú
a dhéanfá agus do ghortú [a dhéanfá].

15.53 Úsáidtear déan freisin chun athrú staide a léiriú i
- múnla pearsanta: déanfaidh sé fear maith lá éigin; is minic a rinne bromaistín
gioblach capaillín cumasach
- múnla neamhphearsanta: rinne fíon den uisce.

MÚNLAí BRIATHARTHA MÓDÚLA

15.54 Is éard is múnla briathartha módúil ann múnla a léiríonn ábaltacht, féidearthacht,
indéantacht, nó gnéithe gaolmhara de ghníomhú. Áirítear cead, oibleagáid, riachtanas agus
eolas ar na gnéithe sin.

Is gnách an múnla módúil a bheith ina uaschlásal.

15.55 Maidir le hábaltacht an ghníomhaí a chur in iúl, is iad seo na leaganacha is coitianta: