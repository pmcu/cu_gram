190

15.34 Is minic foirmeacha pearsanta den bhriathar in ionad an tsaorbhriathair, go háirithe i
gcás briathra mar abair, ceap, tabhair: tá daoine á rá; bhí sé ráite; cheapfadh duine; fear a
dtugann siad an tráiteoir air in ionad deirtear; deirtí (dúradh); cheapfaí; fear a dtugtar an
tráiteoir air.

Deirtear freisin: tá daoine ann a deir; ar scáth a chéile a mhaireann na daoine; ní ólann
daoine a ndóthain bainne (ní óltar go leor bainne).

15.35 Cé gur foirm phearsanta go hiondúil an fhoirm scartha, úsáidtear í go
neamhphearsanta i leaganacha áirithe
- in ionad an tsaorbhriathair: rinne fíon den uisce (= rinneadh...); lagaigh
(mhaolaigh, ghéaraigh, chlaochlaigh, mhéadaigh) ar a neart; bhris ar an bhfoighne aige
- tríd an ngníomhaí a bhá: d'éirigh [achrann, míthuiscint, troid, etc.] eadrainn; theip
[an scrúdú, etc.] uirthi; tá agat; tá leat; tá buaite ort
- ar dhóigheanna eile: chuaigh den fhíon; rachaidh dá chiall; rithfidh sé nuair a
thiocfaidh crua air; chaill (theip, sháraigh) ar a mhisneach (= chaill, etc., a mhisneach air).

COMHRÉIR AN BHRIATHAIR BÍ

15.36 Is iad na príomhnithe a bhíonn i gceist nuair a úsáidtear an briathar bí: beith, suíomh,
staid, comhaimsirí, focal réamhrá, leaganacha neamhphearsanta.

Beith (= bheith ann)
15.37 Úsáidtear an briathar bí ar dhá bhealach lena chur in iúl go bhfuil rud ann.
- gan focal cúnta: tá a lán daoine a chreideann é; bhí fuiseog agus nead aici i ngort;
bhí lá agus ní dhíolfainn an bhó sin; níl aon dia ach tú; seo mar atá (a bhí)