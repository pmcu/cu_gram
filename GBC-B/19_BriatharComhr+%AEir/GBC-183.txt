183

amháin eile bhí tú marbh; murach Pól bhí mo chos briste; bhí iasc le fáil ach olcas na
hoíche.

15.14 Úsáidtear an aimsir chaite shimplí i nGaeilge áit a mbeadh an láithreach foirfe nó an
caite foirfe sa Bhéarla: ní rabhamar ann fós; mar a dúirt mé; m'iníon Cáit a bhí in Albain
fadó a phós é.

Mar an gcéanna is é an láithreach simplí nó an caite simplí is gnách roimh an bhfocal riamh:
an bhfaca tú riamh é? (Béarla: Have you ever...); tá sé mar sin riamh anall. (Béarla: It has
been ...); níor chualamar riamh roimhe sin é. (Béarla: We had never ...);

AN MODH COINNÍOLLACH

15.15 Úsáidtear an modh coinníollach sna cásanna seo:
- i gclásal ainmfhoclach ar lorg briathair stairiúil chun am a léiriú atá fáistineach nó
caite ó thaobh am an bhriathair sin (15.23): cheap sí go rachainn inné (inniu, amárach).
- in iarbheart abairte coinníollaí má tá coinníoll iata ann: d'eitleoinn go dtí an
ghealach dá ligtí dom; bhrisfí mo chos murach tusa; scríobhfainn féin mura scríobhfása.
Ach féach 15.13.
- in ionad an ghnáthchaite uaireanta: san am sin mharódh sé caora gach maidin.
- i leath-chlaoninsint mar a léirítear smaointe duine éigin san am atá thart faoi
eachtraí a bheadh roimhe amach: Bhí a fhios aige cad a dhéanfadh sé. Thabharfadh sé
cuairt i gceann seachtaine ar an teach a raibh Nuala ann. Dhéanfadh sé a chomhrá léi agus
d'inseodh sé gach rud di. Ansin ghlanfadh sé leis go hAlbain agus phósfaí é agus Máire go
fiúntach má pósadh aon fhear riamh go fiúntach.
- i gclásail aidiachtacha den saghas seo a leanas ina bhfuil an réamhtheachtaí saor: bia
an-mhaith é, an té a bheadh cleachta leis.