191

- le cúnamh an fhocail ann (ann ina chomhlánú ag an mbriathar) bhí rí ann fadó; tá
daoine ann a deir; an gcreideann tú go bhfuil taibhsí ann? go dtí an lá atá inniu ann; tá an
t-am [ann] na bearaigh a thabhairt ón gcnoc.

15.38 Is minic an dara leagan thuas in úsáid nuair a thagraítear den chéad uair do rud
éiginnte: shuigh Séamas ar charraig a bhí ann, nó i gcomparáid samhlaíochta: d'éirigh an
t-eitleán mar a bheadh faoileán ann.

15.39 Uaireanta fágtar ar lár an briathar bí, nó a ainm briathartha: is iomaí siocair bháis ann;
ní fearr tusa ann.

Suíomh

15.40 Úsáidtear an briathar bí le suíomh a chur in iúl
- le dobhriathar: tá sé thuas (amuigh, thall, anseo)
- le frása: tá siad ar an aonach; tá sí as Luimneach le bliain. (Cuir i gcomparáid le is
as Luimneach í.)

Staid

15.41 Úsáidtear an briathar bí le staid a chur in iúl
- le haidiacht: tá sé fuar (te, briste)
- le go + aidiacht: bhí sí go holc (dona, hálainn)
- le ar + ainmfhocal (teibí nó coitianta): tá Seosamh ar buile (mire), ar muir
(farraige)
- thar ceann abairt aicme: tá sé ar dhuine de na príosúnaigh; bhí an Spáinn ar
ríochtaí móra an domhain; níl iontu ach amadáin; bean atá inti
- thar ceann abairt ionannais: bhí Cormac ar an gcéad (dara,...) duine isteach; tá sé
ar an bhfear is saibhre sa tír; cé a deir daoine atá ionam? cé a shíleann tú atá ionat? níor
mhaith liom bheith ar an té a déarfadh é