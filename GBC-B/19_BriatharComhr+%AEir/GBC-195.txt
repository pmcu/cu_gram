195
- leaganacha a úsáidtear i gcás am ar bith: tá mé in acmhainn (in ann, in inmhe) é a
dhéanamh; an bhfuil tú in acmhainn (etc.) a dhéanta? tá sé ar mo chumas an chloch a ardú;
níl sé ar mo chumas an t-eolas a thabhairt duit;
féadaim a rá; féadfaidh sé teacht lá ar bith feasta (ach féach 15.57 maidir le brí eile); an
bhfuil caoi (gléas) ort é a dhéanamh? níl aon dul agam ar é a aimsiú. (I gceist nó i ráiteas
diúltach is mó a úsáidtear an péire deireanach sin.)
- leaganacha a úsáidtear sa láithreach: is féidir leis (dó) é a thuiscint; tig liom an
leabhar a léamh.
- leaganacha a úsáidtear sa choinníollach: d'fhéadfainn (thiocfadh liom,
gheobhainn) iad a ithe.

Cé gur ábaltacht atá i gceist nuair a bhaintear feidhm as tig le, thiocfadh le, gheobhainn, is rud a éirí le duine atá i gceist
nuair a úsáidtear na foirmeacha caite: tháinig leis (fuair sé, chuaigh agam) é a dhéanamh.

15.56 Cuirtear féidearthacht imthoisceach (is é sin gan ábaltacht gníomhaí a bheith i
gceist) in iúl le leaganacha mar iad seo: an amhlaidh (an é, an ea) nach gcreideann tú mé? ní
fios (níl a fhios, cá bhfios) cén uair a fhillfear; thiocfadh [dó] go bhfuil (raibh, etc.) siad ann;
d'fhéadfadh [sé] go raibh siad ann; go bhféadfadh! an féidir go bhfuil tart ort? ní féidir go
dtiocfaidh (gur tháinig) sé; chomh luath agus is féidir; dá mb'fhéidir é.

Is gnách an coinníollach a úsáid thar ceann is féidir i bpríomhchlásal ráiteasach:
b'fhéidir go bhfuil (raibh, mbíonn, mbíodh, mbeadh).

15.57 Cuirtear cead in iúl le leaganacha mar seo
- Ar mhiste leat mé a dhul? Ní miste; Ar mhiste dom a fhiafraí díot..? Ní miste;
Mura miste leat é inseoidh mé an t-iomlán duit.
- a chead aige teacht isteach; is ceadaithe di é; ní cheadóinn ar ór an domhain é;
cheadaigh Dia é a imeacht; níor cheadaigh tú mé (= níor iarr tú mo chead).
- lig do Sheán dul isteach (= ná cuir stop leis).