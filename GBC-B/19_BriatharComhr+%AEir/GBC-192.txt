192

- chun comparáid a dhéanamh: tá sé ar fhear chomh láidir is atá sa chontae; níl sé
chomh maith d'fhear lena athair; tá Máirtín ina fhear agat •leis an réamhfhocal i + aidiacht
shealbhach + ainmfhocal teibí
bhí sé ina luí (chodladh, chónaí, neart, shuí) nó ainmfhocal a thagraíonn don ainmní: tá sé
ina lá (oíche, chogadh eatarthu); tá Tadhg ina fhear.

Féach na difríochtaí atá eatarthu seo:ní bheidh mé i mo shuí (staid);ní bheidh mé ag suí (gníomh - agus staid ina dhiaidh
sin);ní shuífidh mé (gníomh);bhí siad ag suí chun boird nuair a... (gníomh leanúnach sa mhéid go raibh cuid acu go díreach
tar éis suí agus cuid ar tí suí).

15.42 Is fiú tuilleadh a rá faoin abairt úd tá Tadhg ina fhear. Ciallaíonn an abairt go bhfuil
tréithe iomlána na feargachta i dTadhg. Le linn a ráite ní bhítear ag smaoineamh ar Thadhg a
bheith ina bhall d'aicme ar bith mar a bheifí dá ndéarfaí is fear Tadhg. Nuair a chuirtear an
cheist cad é an rud é sin? is ag lorg aicme an ruda atáthar. Mar sin de, ní féidir freagra de
shaghas tá sé ina fhear a thabhairt. Ní mór an chopail a úsáid is fear é; fear is ea é, etc.

15.43 D'ainneoin a bhfuil in 15.42, is iomaí comhthéacs ina dtiocfadh an dá shórt abairte, is
fear é agus tá sé ina fhear, a chómhalartú, agus is féidir buaine nó sealadacht a chur i gcéill
leo araon.
- buaine le bí: bhí Cathal ina amadán riamh; bhí Oisín ina mhac ag Fionn; tá an
tAthair ina Dhia
- sealadacht le bí: bhí sé ina leanbh tá deich mbliana ó shin; tá sé ina ghasúr anois;
beidh sé ina fhear i gceann deich mbliana eile
- buaine le is: oileán is ea Éire
- sealadacht le is: bhí sé tinn anuraidh ach is fear breá láidir anois é; is duine óg fós
é.

15.44 Toisc gurb ionann foirm do láithreach agus d'fháistineach na copaile is annamh abairt
aicme á húsáid san fháistineach. Úsáidtear bí de ghnáth in áit na copaile: beidh sé ina fhear
(pheileadóir breá, eitleoir oilte) lá éigin; beidh sí ina bean ag Oscar.