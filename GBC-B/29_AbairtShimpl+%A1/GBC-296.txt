296

25.10	Maidir le freagraí nach bhfuil an chopail iontu (Caib. 16) nó intuigthe iontu is
gnách an briathar a athlua:
Ar ól tú é? D'ól.
Ar rugadh orthu? Níor rugadh.
Cad a chonaic tú? Chonaic rud greannmhar!

Ach féach 25.11-13.

25.11 Fágtar an briathar ar lár, áfach, i bhfreagraí diúltacha áirithe agus i gcorrfhreagra eile:
Cad a deir sé? Focal amháin as a bhéal.
Nár dhaor aon duine thú? Aon duine, a Thiarna.
An bhfeiceann tú rud ar bith? Rud ar bith.
Cad chuige? Chuige ar bith/Gach uile chuige.
Cad ina thaobh? Níl aon taobh/Gach aon taobh.
Cathain a phósfaidh tú? Go deo.

25.12 Is gnách gan ainmní ainmfhoclach a athlua, ach é a fhágáil ar lár ar fad, nó
neachtar acu, forainm a chur ina áit:
An bhfuil Liam istigh? Tá [sé].
Ní raibh an t-eolas sin agamsa. Ní raibh ná agamsa.
Tá tart orm. Tá agus ormsa.
Tá an bhreith sin an-chrua. Níl go deimhin ná crua in aon chor.
An bhfaca Úna Mánas? Chonaic agus Séamas.

25.13 Más forainm an t-ainmní nó má tá sé táite leis an mbriathar san abairt roimh an
bhfreagra, is féidir ainmní an fhreagra a fhágáil ar lár nó é a tháthú leis an mbriathar (má tá
foirm tháite ann chuige) nó é a athlua:
An bhfuil tú ag éisteacht? Tá (táim, tá mé).
An rachaimid ann? Rachaidh (rachaimid).