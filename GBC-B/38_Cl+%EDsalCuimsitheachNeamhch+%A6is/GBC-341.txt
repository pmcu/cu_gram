341

dá chéadbheart chontrártha i gceist aige mar aon lena dhá n-iarbheart, féadfaidh sé feidhm a
bhaint as clásal cuimsitheach dar múnla ach (ar acht, ar choinníoll, ar chuntar, i
gcleithiúnas) + fochlásal ráiteasach: ní bheadh sé sásta dul ach go mbeadh Seán leis; cailín
ciúin í ach nach gcuirfí fearg uirthi; tá cead agat dul ar acht go mbeidh tú ar ais roimh a
deich; tá sí sásta glacadh leis an bpost ar choinníoll go bhfaighidh sí deich míle punt sa
bhliain; tabharfaidh mé duit é ar chuntar nach n-iarrfar arís é; inseoidh mé scéal i
gcleithiúnas go ndéarfaidh tusa amhrán.

Is ionann brí don abairt dheireanach thuas agus don abairt seo a leanas: inseoidh mé scéal má deir tusa amhrán,
ach ní inseoidh mura ndéarfaidh. Is féidir abairt den saghas céanna (i.e. abairt ina bhfuil dhá chéadbheart chontrártha agus a
dhá n-iarbheart) a úsáid in ionad gach ceann de na cúig abairt eile thuas.

34.3 Tá a lán frásaí ann a fhreagraíonn do chlásail chuimsitheacha mar atá roimhe seo:
aontaím leat sa mhéid sin amháin; tá an Ghaeilge cuibheasach aige chomh fada lena
scríobh; níl aon duine ann ar feadh m'eolais; níor buaileadh an clog go bhfios dom; tháinig
sé slán ón gcogadh i dtaca le holc. Féach freisin 22.7.

Is ainm briathartha nó frása ainm bhriathartha a fhreagraíonn don fhochlásal ráiteasach in
34.1: tá an leigheas le fáil agat ach teacht; cailín ciúin í ach gan fearg a chur uirthi;
tabharfar do phasáiste duit ar chuntar tú a imeacht go Meiriceá láithreach.

AN CLÁSAL NEAMHCHÚISEACH

34.4 Clásal neamhchúiseach a thugtar ar chlásal dobhriathartha a chuireann in iúl gur fíor
ráiteas a uaschlásail cibé faoi ghnéithe áirithe den chás. Seo na saghsanna is coitianta
•clásail ina bhfuil an t-ainm teibí céime: dá olcas a ritheann tusa is measa mise; dá
mhéad a bhfuair sé ní raibh sé sásta
- clásail ina bhfuil dhá chéadbheart chontrártha: más olc maith leat é caithfidh tú
glacadh leis; más i mo luí dom, más í mo shuí dom, tá an phian ann i gcónaí; más é Seán é nó
murab é ligfidh mé isteach é; beo nó marbh é tá teipthe orainne