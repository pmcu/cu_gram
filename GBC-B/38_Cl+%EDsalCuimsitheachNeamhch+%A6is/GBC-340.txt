340

34

CLÁSAIL CHUIMSITHEACHA & CLÁSAIL NEAMHCHÚISEACHA

AN CLÁSAL CUIMSITHEACH

34.1 Clásal cuimsitheach a thugtar ar chlásal dobhriathartha a chuireann cuimse nó
teorainn le fírinne a uaschlásail.

Seo na saghsanna is coitianta
- clásail dar múnla sa mhéid + fochlásal ráiteasach: tá sé ar aon chéim leis an Athair
sa mhéid go bhfuil sé ina Dhia
- clásail dar múnla fad (chomh fada is, ar feadh) + clásal coibhneasta: níl aon eagla
orm roimhe fad atá mo ghunna liom; chomh fada is nach gcaithfidh siad iad siúd tá seans
éigin ag an gcine daonna; níor tháinig an dochtúir go fóill ar feadh a bhfuil a fhios agam
- clásail dar tús ach roimh mhúnlaí clásal éagsúil: tá mé ceart go leor ach go bhfuil
pian i mo cheann; ní dhearna sé aon righneas ach chomh beag agus a d'fhéadfadh sé; níl aon
eolas agam air ach oiread agus atá agatsa; urchóid ar bith ní raibh sé a dhéanamh ach mar
a bhí tú féin a dhéanamh; sin an bealach is fearr ach a dheacracht atá sé; is é Peadar an té is
cliste orthu ach chomh hóg is atá sé; is annamh a labhraíodh sé ach nuair a labhraítí leis
- clásail a bhfuil múnla fochlásail ráiteasaigh orthu: níor gabhadh riamh é nár
éalaigh sé; bhí Tomás ag an damhsa agus é ólta.-- mhuise, ní raibh riamh nach mbeadh
- clásail atá comhionann le péire de chéadbhearta contrártha.

34.2 Nuair a deir fear lena mhac ceannóidh mé rothar duit má bhuann tú an rás ní
chuireann sé aon ní in iúl i dtaobh cad a tharlóidh más duine éigin eile a bhuafaidh ach tá sé
intuigthe as an gcomhthéacs nach gceannóidh sé an rothar sa chás sin.

Nuair a deir duine rachaidh mé chuig an dochtúir mura mbeidh biseach orm ar maidin ní
insíonn sé cad a dhéanfaidh sé má bhíonn biseach air, ach tá sé intuigthe nach gá dó dul chuig
an dochtúir má bhíonn biseach air, ach más mian le duine a chur in iúl go soiléir go bhfuil an