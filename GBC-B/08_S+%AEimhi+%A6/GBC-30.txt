30

baile; chuig Tadhg; chun Pádraig; dar féasóg m'athar; go Sasana; go dtí geata; i
méadaíocht; le teacht; murach Síle; níos mó ná punt; os cionn; seachas duine ar bith eile.

4.13	Ní shéimhítear ainmfhocal éiginnte ar lorg dála, fearacht, timpeall, trasna ná ar
lorg na réamhfhocal comhshuite ach i gcorrfhrása seanbhunaithe: fearacht daoine breoite;
trasna sléibhte; tar éis báistí; le haghaidh páistí; ach tar éis bháis.

Séimhiú agus Ainmfhocal Éiginnte sa Ghinideach
4.14	Séimhítear tuiseal ginideach ainmfhocail éiginnte nó ainm briathartha atá faoi réir
ag ainmfhocal eile nuair is ainmfhocal iolra dar críoch consan caol an chéad ainmfhocal:
buidéil bhainne; éisc mhara; faochain chapaill, nó nuair a chaolaítear san uatha consan
deiridh an chéad ainmfhocail trí infhilleadh: toirtín aráin choirce; sárú gealltanais phósta.
I bpáirt den Ghaeltacht séimhítear ainmfhocal atá faoi réir ag ainmfhocal eile, i bhfrása seanbhunaithe, d'ainneoin nach
gcaolaítear an chéad ainmfhocal san infhilleadh: gloine,(braon, deochanna) uisce bheatha (ar nós mac Giolla Bhríde). Ach
ní athraíonn seo substaint na rialach.

4.15	Séimhítear tuiseal ginideach ainmfhocail éiginnte nó ainm briathartha atá faoi réir
ag ainmfhocal eile nuair is ainmfhocal baininscneach uatha (nach ginideach) an chéad
ainmfhocal
- ar lorg focal a léiríonn cainníocht: cloch phrátaí; glac thairní; trí splaideog
chéille
- nuair atá an ginideach ina ainm briathartha: cloch cheangail; léim sheachanta;
bean chaointe
- nuair atá an ginideach ina ghinideach comhaisnéise i gcás ainmhí nó ruda:
púróg chloiche; stail chapaill; cráin mhuice; ach óinseach mná, baintreach fir
- nuair atá an ginideach ina ainmfhocal ábhair: súil ghloine; tine mhóna; coinneal
chéarach
- i ndiaidh beirt, dís: beirt bhuachaillí; dís bhan.

4.16	Ainneoin a bhfuil ráite in 4.14, ní gnách séimhiú ar ghinideach ainmfhocail
éiginnte nó ainm bhriathartha atá faoi réir ag ainmfhocal eile sna cásanna seo:

- ar d, s, t ar lorg d, l, n, s, t, ach i gcorrchás: bean siúil; cos deiridh; slat tiomána;
tonn tuile; min seagail; beirt sagart ach maidin shamhraidh (sheaca); ná ar f tosaigh, mar gur
féidir le séimhiú cuma éiginnte nó ait a chur ar an mbunfhocal sa chaint: deoir fola [fhola nó
ola], ach an ghlóir fhlaithiúnais