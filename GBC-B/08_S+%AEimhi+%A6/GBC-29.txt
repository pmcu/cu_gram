29

4.9 Séimhítear an túschonsan nuair atá an t-ainmfhocal nó an t-ainm briathartha faoi
réir ag an réamhfhocal gan: gan mhaith; gan mheabhair; fear gan phósadh; cailín gan
mhúineadh; fan gan chorraí; fágtha gan chompánaigh.

Ach ní shéimhítear
- má tá an t-ainmfhocal á cháiliú: gan cúis ar bith aige leis
- má tá gan i bhfrása ainmfhoclach: b'fhearr duit gan corraí; abair leis gan
pósadh; mol dó gan pingin a chaitheamh
- más d, f, s, t is túslitir don ainmfhocal: gan dabht (freagra, sagart, teip); gan fios,
fáth ná siocair; ach d'éalaigh sé gan fhios [dom].
- más ainm dílis cinnte atá ann: tháinig tú gan Micheál.

4.10 Séimhítear an túschonsan nuair atá an t-ainmfhocal nó an t-ainm briathartha faoi
réir ag an réamhfhocal idir i bhfrásaí áirithe mar idir mhná; idir dhaoine (iolra), nó idir
bheag agus mhór; idir ghol agus gháire; idir chorp agus anam; idir fhuil agus chlábar ní
aithneoinn é (i dteannta a chéile), ach nach séimhítear d, t ar lorg agus: idir shúgradh agus
dáiríre; idir chléir agus tuath.

Ach ní shéimhítear i ndiaidh idir i gcásanna eile ina léirítear
- spás: idir breith is baisteadh; idir meán oíche agus maidin; idir dáil is pósadh;
idir Corcaigh agus Gaillimh
- difríocht: is mór idir pingin agus punt
- i gcoinne a chéile: coimhlint idir Seán agus Maitiú.

4.11 Séimhítear an túschonsan nuair atá an t-ainmfhocal nó an t-ainm briathartha faoi
réir ag an réamhfhocal thar: ní fiú thar phingin é; níor fhan sé thar bhliain ann; ní aithneodh
sé cat thar chóiste; thar dhuine [eile]; ní raibh thar chúigear acu ann; thar Chorcaigh; thar
mholadh beirte; thar dhroichead na habhann; thar chlaí an bhóthair; thar bharr an chnoic;
thar Shliabh an Iolair.

Ach ní shéimhítear i ndiaidh thar i bhfrásaí áirithe ina bhfuil ainmfhocail éiginnte gan cháiliú
agus a bhfuil brí ghinearálta leo: thar barr (amach); thar bóchna; thar bráid; thar cionn; thar
cnoc (soir); thar droichead; thar fóir; thar muir; thar sáile; thar sliabh; thar tír (amach);
thar toinn.

Ní shéimhítear an dara cuid den réamhfhocal comhshuite thar ceann: chuaigh an bhanaltra thar ceann an dochtúra; ach
chuaigh an piléar thar cheann an dochtúra.

4.12 Ní shéimhítear ar lorg na réamhfhocal ach, ag, amhail, as, chuig, chun, dar, go, go
dtí, i, le, murach, ná, os, seachas: níor bádh aon duine ach Tomás; ag Seán; amhail bean; as