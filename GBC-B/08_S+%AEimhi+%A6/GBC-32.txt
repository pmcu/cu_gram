32

- ar aghaidh dhoras an tséipéil; os comhair Sheáin; in aice Chill Airne; faoi
choinne pháistí na Gaeltachta; fearacht mhuintir na hAlban; dála Chonradh na Gaeilge;
timpeall chósta na hEorpa; trasna Bhá an Daingin
- ag cáineadh mhuintir Shligigh; ag moladh chlann an fhir oibre; ag meabhrú
theideal gach leabhair; tiománaí bhus a seacht; de réir chaibidil a trí; ach in éadan muintir
na hÉireann a bheith sa chogadh; le linn cú m'athar a dhíol; ar tí Ciarán a phósadh; tar éis
Gaillimh a fhágáil.

4.18	Ní shéimhítear
- Dé (gach brí), Déardaoin, San, purgadóra, parthais, ná roinnt ainmneacha dar
tús na réimíreanna Mo, Do, Mao(i)l: lámh Dé; oíche Dé Luain; oíche Déardaoin; teacht San
Nioclás; anamacha purgadóra (parthais); Scoil Mobhí; Cill Mocheallóg; bachall Dochiaróg;
Coláiste Maolmhaodhóg
- ar lorg Féile (ginideach), Naomh, San, Dé (= lá), chun: Lá Fhéile Pádraig;
Oíche na Féile Bríde; litreacha Naomh Pól; dúnmharú San Tomás; oíche Dé Máirt; chun
bean an tí; chun Pádraig
- ainmneacha dílse áirithe a leanann seanrialacha stairiúla: Lia (Fianna) Fáil;
Tobar Bríde; Cúige Mumhan

4.19	Is de réir rialacha 4.14-15 a shéimhítear
- ainmneacha laethanta, míonna agus teangacha: Oíche Shamhna; maidin Mháirt;
amhráin Ghearmáinise; ach Lá Samhna; tráthnóna Sathairn; leabhar Béarla.
- ainm briathartha ginideach a bhfuil cuspóir cinnte nó éiginnte faoi réir aige:
bean chasta an tuirne; bean chardála olla; seachtain bhailithe na rátaí; fir bhuailte an
arbhair; fir mhúchta tinte; ach lucht múchta tinte; lá buailte an arbhair
- an chéad ghinideach de phéire ginideach atá araon faoi réir ag focal a thagann
roimh an bpéire: bean choimhdeachta na banríona; misneach phobal Latharna; triomú mhóin
Eoin; costas bhainne an naíonáin. Ach teach pobail Latharna; cliabh móna Eoin; buidéal
bainne an naíonáin. Sna trí shampla dheireanacha tá an tríú focal faoi réir ag an gcéad cheann
agus ní ag an dara ceann.

4.20	Séimhítear ainmfhocal atá ar lorg foirm stairiúil den chopail: ba dhuine mór é; ní
leis ab fhaillí é; ar shagart é? nár chapall maith é? cheap sé gur ghadaí é; níor thaibhse é;
níorbh fheirmeoir é; murar bhád é; fear dar shloinne Ó Néill.

Maidir le séimhiú ar shloinnte agus uimhreacha ainmfhoclacha féach 4.25-35.

SÉIMHIÚ AR AN AIDIACHT