35

4.28	Séimhítear idir uimhreacha ainmfhoclacha agus uimhreacha aidiachtacha go
hiondúil mar a shéimheofaí ainmfhocal coitianta de réir rialacha 4.3-14 agus 4.20: an bheirt
amadán; ainmneacha an chúigir; don cheathrar (chúigear) fear; mo mhíle punt; do
sheisear mac; a thrí ghuí; a sheachtú cluiche; ár gcéad bheirt; an chéad chéad; an chéad
mhíle punt; na chéad cheithre ghloine; bainne an chéad fhiche bó; aon chúig acra; aon
chúigiú; trí chéad; cúig dheichniúr; ceithre dhara rang; sé dheich; thar thriúr (thríocha)
fear; roimh thrí lá; mar dhara máta; ar thríú rang an mháistir eile; dhá phunt ar fhichid; ar
fhiche slí; trí cinn fhichead; ba sheacht measa mar sin é.

4.29	Ní shéimhítear
- fiche, fichiú, fichithe, i gcodáin: a dó ar fiche a trí; trí fichiú den talamh; a
seacht déag de fichithe
- uimhir aidiachtach (ach amháin chéad) ar lorg an ailt san ainmneach agus sa
ghinideach: an dara bean; rothar an ceathrú gasúr (bean); ach don (den, sa) chúigiú rang
- i gcásanna áirithe ar lorg an ailt (4.31 ).

4.30	Tabhair faoi deara nach gcuirtear rialacha 4.14-20 i bhfeidhm ar uimhreacha go
hiondúil: feirm trí bhó; saibhreas seisear mac na baintrí; ag ainmniú tríocha oileán an locha;
ag aithris trí thréith na Féinne; in éadan seachtú haithne Dé.

Ach séimhítear beirt idir dhá ainmfhocal i bhfrásaí mar clann bheirt deartháireacha;
breithiúnas bheirt mholtóirí cibé acu baininscneach nó firinscneach an chéad ainmfhocal.

4.31	Séimhítear na huimhreacha ainmfhoclacha ar lorg an ailt an, má tá feidhm
ghinideach acu mura d, f, s, t an túschonsan: báid an chúigear (chaoga, mhíle, mhilliún) fear;
tús an mhíle is cúig chéadú bliain; ach costas an fiche cathaoir, ar feadh an seachtó bliain.

4.32	Séimhítear dó ar lorg nó: ceann nó dhó.

4.33	Séimhítear dhá mura bhfuil an, aon, don, den, faoin, ón, sa, chéad roimhe: le dhá
bhuille; in dhá áit; ár dhá gcú; céad is dhá lá; ach an (aon, don, sa, an chéad) dá chapall.

4.34	Séimhítear an orduimhir c(h)éad de ghnáth: an chéad fhear; clann an chéad
mhic; an chéad bhean; clann na chéad mhná; na chéad uain; teacht na chéad uan; ar feadh
na chéad bhlianta den Réabhlóid; don chéad fhear.

Ach féach 12.11.

4.35	Séimhítear déag ar lorg guta
- sa fhrása dó dhéag: a dó dhéag; leabhar a dó dhéag; aon déag nó dó dhéag de
bheithígh