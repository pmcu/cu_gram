31

- ar lorg ainm theibí nuair nach ginideach ainm bhriathartha nó ginideach
comhaisnéise a bheadh i gceist: aois gadhair; airde fir; intleacht mná; acmhainn grinn; ach
cúis gháire (ghearáin, mhagaidh), cabaireacht chainte
- ar lorg ainmfhocal a chiallaíonn cuid, easpa, iomarca: ailp feola; roinnt bagúin;
easpa taithí; breis bainne; an iomarca moille; mo chuid cainte
- ar lorg focal a chiallaíonn ball de dhuine nó d'ainmhí nó d'éan nó páirt de rud:
lámh duine; adharc bó; crúb coiligh; gualainn cnoic.

Tá focail mar sin ann a ngabhann séimhiú leo mar nach ndearctar orthu mar bhaill bheatha níos mó ach mar
ábhair itheacháin: saill mhuice; ceathrú chaoireola; leis chirce; fleasc bhradáin, nó go meafarach: baineadh fuil mhairt as
(anrud fola).
- ar lorg ainm bhriathartha a bhfuil réamhfhocal roimhe: ag tógáil potaí; a
iarraidh comhairle; ar chosaint cathracha; ach amháin i leaganacha seanbhunaithe mar ag
fáil bháis (bhisigh)

Tá eisceachtaí eile ón riail seo le fáil sa teanga thall agus abhus, go háirithe le frásaí atá an-choitianta: ag cur
choirce, ag baint mhóna, etc., ach arís ní athraíonn siad substaint na rialach.
- ar lorg ainmfhocail éiginnte atá ar aon fhoirm le hainm briathartha: cosaint
cúise; fulaingt péine; tiomáint gluaisteáin
- ar lorg cnuasainm más san iolra atá an ginideach: saithe beach; scaoth cuileog;
buíon fear; ach dís fhear; clann mhac; buíon cheoil (chosanta)
- más gníomhaí an ginideach: seitreach capaill; géimneach bó; coiscéim coiligh
- más ginideach pearsanta comhaisnéise an ginideach: óinseach mná baintreach
fir; a Thiarna Breithimh
- má chuireann ginideach pearsanta in iúl cé leis nó cé lena aghaidh duine nó rud:
clann feirmeora; bróg mná; culaith fir
- má tá an ginideach cáilithe: oíche gaoithe móire; scian coise adhairce; bean
baile mhóir.

Séimhiú agus Ainmfhocal Cinnte sa Ghinideach
4.17	Séimhítear ainmfhocal cinnte a bhfuil feidhm ghinideach aige agus nach
gníomhaí ná cuspóir é d'ainm briathartha atá ar a lorg
- foireann Dhoire; muintir Sheáin; Coláiste Cholmáin; Cuan Bhaile Átha Cliath;
oibrithe Bhéal Feirste
- mac fhear an tí; obair bhean an tábhairne; díon shiopa an bhúistéara; Oíche
Fhéile Eoin; asal Sheáin nó Mháire