28

- aon, chéad mura d, s, t an túschonsan: aon bhó amháin; níl aon chiall aige; an
chéad bhliain; tosach na chéad bhliana; na chéad bhlianta;
- dhá [mura dtagann dhá ar lorg ceann de na haidiachtaí sealbhacha seo: a
(baininscneach uatha), a (iolra), ár, bhur]: tá dhá theach aige; d'oscail Seán a dhá shúil
Áirítear mar a chéile ina ainmfhocal sa fhrása dhá mhar a chéile.
- trí, ceithre, cúig, sé, más é an t-uatha a leanann iad: trí bhád; féar ceithre bhó; ar
chúig phunt; le sé mhí.

Séimhiú i nDiaidh na Réamhfhocal

4.6 Séimhítear an túschonsan nuair atá an t-ainmfhocal nó an t-ainm briathartha faoi réir ag
na réamhfhocail seo: a, de, do, faoi, ionsar, mar, ó, roimh, trí, um: é a dhíol; de Shorcha;
do ghasúir; faoi bhord; ionsar Phól; mar dhuine; ó bhéal; roimh mhaidin; trí Bhéarla; um
Shamhain; trí shioc agus shneachta; roimh Dhia ná Mhuire; ó shagart nó dhochtúir.

Ní shéimhítear sna frásaí faoi deara; faoi seach. Ní shéimhítear focail dar tús consan bruasach ar lorg um; um maidin; um
Bealtaine.

4.7 Séimhítear an túschonsan de ghnáth nuair atá an t-ainmfhocal nó an t-ainm
briathartha faoi réir ag an réamhfhocal ar: ar bhád; ar bhealach; ar bhord (= ar thábla); ar
chaoi; ar chor ar bith; ar chuntar; ar dheis; ar dhóigh (= ar shlí); ar dhul amach; ar fhaitíos;
ar fheabhas; ar mhodh; ar shiúl (= imithe); ar theacht abhaile dom.

4.8 Ní shéimhítear
- i bhfrásaí den sórt seo a leanas nuair a chuireann siad staid in iúl: ar bith; ar
bogadh; ar buile; ar cois (= ar siúl); ar crochadh; ar díol; ar dóigh (= ar fheabhas); ar
doimhne; ar fad; ar fáil; ar fán; ar fiuchadh; ar forbhás (= corrach); ar fónamh; ar
fuaidreamh; ar gor; ar maos; ar meisce; ar seachrán; ar siúl (= á dhéanamh; tosaithe); ar
tarraingt; ar tiús; ar triomú
- sna habairtí seo mura bhfuil an t-ainmfhocal á cháiliú (suíomh ginearálta a
bhíonn i gceist de ghnáth): ar barr; ar cairde (= gan airgead síos); ar colbha; ar corr; ar
deireadh; ar muir; ar tír; ar tosach. Ach ar bharr an tí; ar chairde fada; ar cholbha na leapa;
ar chorr an bhoird; ar dheireadh an bháid; ar Mhuir Meann; ar thír na hÉireann; ar thosach
an tslua.
- sna frásaí seo d'ainneoin an t-ainmfhocal a bheith cáilithe: ar ball [beag]; ar béal
maidine; ar bord [loinge]

Ní shéimhítear an dara mír de na réamhfhocail chomhshuite seo: ar feadh; ar fud; ar son; ar tí.