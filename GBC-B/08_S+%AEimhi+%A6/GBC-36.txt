36

- más cuid de bhunuimhir atá ag cáiliú ainmfhocal uatha é: aon lá dhéag; seacht
mí dhéag; sé theach tábhairne dhéag.

Ach dhá bhróig déag; trí bliana déag; trí oíche Shathairn déag; an t-aonú (dóú, ... naoú) cú
déag.

SÉIMHIÚ AR AN mBRIATHAR

4.36	Is iondúil go séimhítear foirmeacha neamhspleácha an bhriathair sa táscach caite agus
gnáthchaite, agus sa choinníollach: mholamar; mholtá; mholtaí; mholfaidís; mholfaí.

4.37	Ní shéimhítear go hiondúil
- an briathar abair: dúramar; deirinn; deirtí; déarfaidís; déarfaí. Ach féach
20.15.
- táscach caite an bhriathair faigh: fuair;, fuaireamar
- an saorbhriathar caite ach amháin i gcás na mbriathra bí, feic, clois, cluin, téigh,
tar: moladh é; deineadh; dúradh; tugadh iad; fuarthas; ach bhíothas; chonacthas; chualathas;
chuathas; thángthas.

SÉIMHIÚ I LÁR COMHFHOCAIL

4.38 Is iondúil go séimhítear túschonsan an dara (tríú, etc.) mír de chomhfhocal mura
dtagann péire de na litreacha d, l, n, s, t le chéile ag an nascphointe: ainmfhocal; breischéim;
drochdhuine; inchurtha; an-mhaith; dea-bholadh; fíor-chorrdhuine

Ach ardsagart; catsúil; ardtiarna; ilsiolla; inseolta; lánsásta; leasdeartháir; seansaighdiúir;
státseirbhíseach; fad-dúiseacht; glas-snaidhm.

4.39 Ní shéimhítear i gcás roinnt comhfhocal seanbhunaithe mar coiscéim; éadóchas;
éadomhain; eascara; fardoras; foirceann.

4.40 Déantar athruithe eile in ionad an tséimhithe i gcásanna eile: éagóir (éa+cóir);
éigeart (éi+ceart); éadrócaire (éa+trócaire); éidreoir (éi+treoir); dornasc (dorn+nasc);
iarbhír (iar+fíor); iargúil (iar+cúil); atuirse (ath+tuirse); leataobh (leath+taobh).