252

(i) Tá an taobh amuigh (an taobh istigh, ... an t-iarthar) fliuch

(ii) Chuaigh sé amach (isteach, ... siar)

(iii) Tiocfaidh siad amach (isteach, ... aniar)

(iv) Fanfaidh Déaglán amuigh (istigh, ... aniar)

(v) Gheobhaidh sibh é lasmuigh (laistigh, ... laistiar) den séipéal.

21.11 Má tá an cainteoir é féin ag gluaiseacht sa treo atá i gceist is gnách focal as colún
(ii) nó as colún (iii) a úsáid: tar anuas (síos) liom go dtí an loch; tháinig sé suas (aníos) liom
slat ón téad.

21.12 Istigh in oileán, amuigh ar an míntír, a deirtear. Mar an gcéanna, isteach go
hÁrainn; tháinig siad go léir amach as an mBlascaod Mór.

21.13 Úsáidtear na focail atá i gcolún (ii) den tábla le suíomh éiginnte uaireanta: tá sé amach
ansin (suas an cabhsa, siar an bóthar, etc). Ach tá sé amuigh sa ghort (thiar i gCarna; thuas
tigh Mháirtín).

21.14 Is léir ó cholún (i) in 21.10 gur féidir na dobhriathra amuigh, istigh, thuas, thíos, thall,
abhus, thuaidh (ó thuaidh), theas (ó dheas), thoir, thiar a úsáid mar aidiachtaí. Úsáidtear na
dobhriathra eile mar sin freisin: an fear amach (= an fear atá ag dul amach nó go díreach tar
éis dul amach); an bhean isteach; braon anuas; céim suas; airgead síos; an ghaoth aduaidh
(aneas, anoir, aniar); chuaigh sé taobh anonn dá chead.

Tabhair faoi deara gur as bun na gaoithe a ainmnítear an ghaoth. Féach freisin d'aistrigh an ghaoth ó thuaidh (ó dheas soir,
siar) á rá go bhfuil sí ag séideadh as an aird thuaidh, etc. anois.

21.15 Is minic a úsáidtear anuas in ionad síos idir briathar gluaiseachta agus an réamhfhocal
ar: chuir sí an báisín anuas (síos) ar an urlár. Ach d'fhéach sé síos ar an urlár; thug sé a
aghaidh síos ar an ngleann.