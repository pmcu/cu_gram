256

21.29	Bíonn feidhm aidiachta aige freisin: bhí an lá inné fliuch; d'éirigh sé tráthnóna
inniu; i gcomhair an lae amárach; damhsa na hoíche aréir.

Is minic a infhilltear amárach mar a bheadh gnáthaidiacht ann i gcomhair an lae amáraigh.

21.30 Is ainmfhocail na focail Luan, Máirt, etc. Cuirtear an t-alt leo nuair a ainmnítear na
laethanta: amárach an Luan (an Mháirt, an Chéadaoin, an Déardaoin, an Aoine, an Satharn,
an Domhnach).

Dé Luain, Dé Máirt, Dé Céadaoin, Déardaoin, Dé hAoine, Dé Sathairn, Dé Domhnaigh na
dobhriathra ama.

Is do lá cinnte nó éiginnte a thagraíonn maidin Luain (Mháirt, etc.), oíche Luain (Mháirt,
etc.) de réir an chomhthéacs.
- lá cinnte: an mhaidin Luain úd; an chéad oíche Dhomhnaigh eile a thiocfaidh sé.
- lá éiginnte: rugadh air oíche Shathairn amháin.

Ach is do lá cinnte a thagraíonn maidin Dé Luain (Máirt, etc.), oíche Dé Luain (Máirt, etc.):
d'imigh sé maidin Dé Luain agus fillfidh sé oíche Dé Sathairn.

21.31 Cuiream i gcás gur inniu an chéad lá d'Iúil agus gur Domhnach atá ann.
- Is mar seo a thagraítear le dobhriathra ama do na laethanta atá thart
30/6: inné 29/6: arú inné
28-25/6: Déardaoin (Dé Céadaoin, Dé Máirt, Dé Luain)
seo caite (seo a d'imigh tharainn, seo a chuaigh thart)
24-23/6: seachtain go (gus) an lá inniu (inné)
22-18/6: seachtain is an Aoine (Déardaoin, ...) seo caite nó seachtain go hAoine (Déardaoin,
...) seo caite
17-16/6: coicís is an lá inniu (inné)
15-11/6: coicís is an Aoine (go hAoine) seo caite; d'imigh sé deich mbliana chun an
Domhnaigh (go Domhnach) seo caite (chugainn).