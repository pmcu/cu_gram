253

21.16 Úsáidtear na dobhriathra gluaiseachta leis an mbriathar bí uaireanta: tá sé anuas ar an
ólachán (na rincí); tá an ghrian (ghealach) suas; níl aon ghnó isteach agam; beidh sé amach
ar ball.

21.17 Is minic fobhrí ama leis na focail atá i dtábla 21.10: amach anseo; amach san
earrach; suas le (laistigh de) dhá bhliain; ó shin anuas (anall); riamh anall; anonn sna
blianta; ón lá seo amach (suas); faoi dheireadh thiar thall: bhí Gaeilge san áit sin chomh
fada anuas le tús an chogaidh; tá seilbh ar an áit acu chomh fada siar le Briseadh Luimnigh;
ní féidir an aimsir a thuar chomh fada anonn leis an Luan.

21.18 Is minic a úsáidtear an tsraith íochtar, síos, etc. in ionad na sraithe tuaisceart, ó
thuaidh, etc., agus uachtar, suas, etc. in ionad deisceart, ó dheas, etc: íochtar na hÉireann
(Cúige Uladh); dul suas ó Bhéal Feirste go Corcaigh; uachtar an chontae; dul síos amach (ó
Chiarraí).

21.19 Focail mar fada agus tamall is minic a chiallaíonn siad fad slí nó tréimhse ama de
réir mar is focal as colún (ii) nó as colún (iv) a leanann iad: is fada amach (isteach, suas, ...)
atá sé (fad slí); bhí sé tamall amach ón gcósta (fad slí); bhí sé tamall amuigh (tréimhse ama).

21.20 Úsáidtear an tsraith iarthar, siar, ... le háiteanna is iargúlta, ar shlí éigin, ná ionad
an chainteora nó ionad áirithe eile: gabh siar (= téigh ar gcúl); gabh aniar chun na tine; thiar
sa seomra (sa chúinne, ina bholg); ól siar é; tá mála aniar air (= ar a dhroim); suigh aniar
(sa leaba); luigh siar (sa leaba); laistiar den phictiúr.

21.21 Is mó go mór an fheidhm a bhaintear as na dobhriathra a léiríonn airde an
chompáis sa Ghaeilge ná sa Bhéarla, mura bhfuil i gceist ach fad gairid féin: shiúil sé soir
thar an teach; an bhfuil a ndeireadh aniar fós? (le daoine atá ag dul thar bráid); thiar i
nGaillimh atá sé.

AIRDE AN CHOMPÁIS