248

Is iondúil go ar lorg nach (cónasc ráiteasach): tá a fhios agam nach go macánta ná go
dleathach a fuair sé an talamh.

Tabhair faoi deara gur dobhriathra atá i ndeireadh na n-abairtí seo a leanas: tá sé dhá bhliain déag cothrom; tá sé trí mhíle
díreach.

21.6 Úsáidtear an chopail agus na dobhriathra níos, ní ba, ní b' roimh bhreischéim an
dobhriathair go díreach mar a úsáidtear iad roimh bhreischéim na haidiachta: is leadránaí a
labhair Rónán ná an fear eile; labhair níos airde; labhair sé ní b'airde; ní thiocfadh sé ní ba
mhó.

21.7 Agus dála na haidiachta freisin, is minic an dobhriathar breischéime roimh
bhriathar an chlásail choibhneasta in ionad bheith ina dhiaidh: ní fhaca mé aon ní riamh ba
mhó a chuir gráin orm ná é; le ceathrú gealaí is iondúla a bhriseann an aimsir; is anseo is
mó a oibríonn Tadhg; ó dheas is minice a théadh sé.

21.8 Tá céimeanna comparáide eile ag an dobhriathar a fhreagraíonn do chéimeanna na
haidiachta. Ní gá don dobhriathar bheith aidiachtach sna céimeanna seo: bhris sé a lámh go
han-dona; ní mó ná go bhfuil an t-am istigh; níor gortaíodh Iognáid chomh holc leatsa;
chuaigh sé rófhada; is seacht mó a ghnóthaigh mise; is beag nár éirigh leis.

DOBHRIATHRA CEISTEACHA

21.9 Is iad seo na príomh-dhobhriathra ceisteacha mar aon le samplaí dá n-úsáid:
am: cathain a tháinig tú?
áit: cá bhfuil sé?
staid: conas (cad é mar) a bhí a fhios agat? cá bhfuil mar a chuirtear in úsáid é?
céim: cé chomh minic a thagann sé? is cuma cad é chomh holc is atá sé.	cá mhinice
a chonaic tú iad?

Is frásaí dobhriathartha dar tús forainm ceisteach a lán de na dobhriathra: cá háit a bhfuil sé? cén uair a tháinig tú?

DOBHRIATHRA TREO & SUÍMH