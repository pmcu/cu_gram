247

- an dobhriathar treise: féin
- an dobhriathar treo: amach; anall; siar.

21.3 Feidhmíonn ainmneach an ainmfhocail mar dhobhriathar san
- ainmneach áite: téigh an cóngar; ag gabháil an bóthar
- ainmneach ama: d'éag Tomás bliain ó shin
- ainmneach cainníochta: bhí an mála punt róthrom.

AN DOBHRIATHAR AIDIACHTACH

21.4 Is é rud é dobhriathar aidiachtach dobhriathar a bhfuil foirm aidiachta aige (ar lorg
go nó gan go).

Formhór na ndobhriathra modha agus cuid de na dobhriathra eile is dobhriathra aidiachtacha
iad agus tá céim chomparáide acu. Is gnách go mbíonn céim chomparáide an dobhriathair ar
aon dul le céim chomparáide na haidiachta.

21.5 Is gnách an focal go i mbunchéim an dobhriathair aidiachtaigh: tá sé ag obair go
deas anois.

Fágtar go ar lár sa bhunchéim sna cásanna seo de ghnáth:
- má tá dobhriathar eile á cháiliú: ní thagann sí minic go leor; dá rithfeá sách tapa
- má tá dobhriathar aidiachtach eile roimhe: roinneadh an bia go fial flaithiúil
- roimh cuibheasach, sách: tá siad cuibheasach (sách) te
- má tá sé ag cáiliú aidiacht aitreabúideach: feicim slua measartha mór.

Is iomaí cás eile ina bhfágtar go ar lár, go minic nó go coitianta nó i gceantair áirithe: bhí sé
(go) díreach ag éirí; ag ól [go] trom; bean a bheadh [go] coitianta ag guí; labhair [go]
cruinn; glac [go] réidh an scéal; é a roinnt amach ceart [i gceart; sa cheart]; ag labhairt
[go h]an-ard; tá siad [go] réasúnta breá; daoine iontach deas iad; ní [go] rómhaith a
thuigim é; ní [go] hannamh é; [go] measartha ard; nach [go] tobann a tháinig sé?