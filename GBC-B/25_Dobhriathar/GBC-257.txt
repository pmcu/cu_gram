257

- Is mar seo a thagraítear le dobhriathra ama do na laethanta atá le teacht
2/7: amárach 3/7: anóirthear, arú amárach, amanathar
4-7/7: Dé Céadaoin (Déardaoin, ...) seo chugainn
8-9/7: seachtain ó inniu (amárach)
10-14/7: seachtain ón Máirt (gCéadaoin, ...) seo chugainn
15-16/7: coicís ó inniu (amárach)
17-21/7: coicís ón Máirt (gCéadaoin, ...) seo chugainn; beidh an léas caite bliain ón Satharn
seo caite (chugainn).

21.32 Ag tagairt don lá i ndiaidh lá áirithe atá thart deirtear lá arna mhárach, an lá dár
gcionn, an lá a bhí chugainn.

Mar an gcéanna an Domhnach dár gcionn; an Luan a bhí chugainn.

Agus ag tagairt do rud a tharla bliain (dhá bhliain, ...) ó shin: fuair sé bás cothrom an lae
inniu (inné, amárach).

21.33 Féach gur roimh inniu, inné, a úsáidtear seachtain (coicís, ...) is an lá, agus gur roimh
inniu, amárach a úsáidtear seachtain (coicís, ...) ó. 21.34 Nuair nach mbíonn aon
róchruinneas riachtanach úsáidtear leaganacha mar iad seo a leanas: faoi (um) Shamhain a
d'imigh (a fhillfidh) sé; d'imigh sé trí bliana go (chun na) Bealtaine seo caite (seo chugainn);
beidh an léas caite trí bliana ón mBealtaine seo chugainn.

AN DOBHRIATHAR TREISE FÉIN

21.35 Úsáidtear an dobhriathar féin le brí treise: déan anois féin é; go deimhin féin;
cheana féin; bhí an t-ardmháistir féin ann; má tá sé fuar féin níl sé fliuch; mura bhfuil [sé
fliuch] féin tá sé go hainnis; dá mba shagart féin é níl an chumhacht sin aige; dá n-ólainn
féin é ní leigheasfadh sé mé.

IONAD AN DOBHRIATHAIR