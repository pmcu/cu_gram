246

21

AN DOBHRIATHAR

21.1	Is é is dobhriathar ann focal nó grúpa focal atá ag cáiliú focal eile nach ainmfhocal
ná forainm.

Seo na príomhshaghsanna focal a dtig le dobhriathar iad a cháiliú
- briathar: d'eitil sé inné
- ainm briathartha: ní féidir liom teacht amárach
- aidiacht bhriathartha: tá sé briste go dona
- aidiacht nach aidiacht bhriathartha: tá sé measartha fuar
- dobhriathar eile: scríobhann sé cuibheasach maith anois
- réamhfhocal simplí: beagnach faoin eitleán
- réamhfhocal comhshuite: go luath tar éis an chluiche
- cónasc: d'imigh sé go díreach sular tháinig tú

Is frásaí a lán de dhobhriathra na Gaeilge: tá an bháisteach chugainn ó mhaidin; fuair sé bás
ar uair an mheán oíche.

21.2 Seo na príomhshaghsanna dobhriathra atá ann de réir feidhme
- an dobhriathar ama: anocht; fós; go luath; riamh
- an dobhriathar breischéime: ní b'; ní ba; níos
- an dobhriathar cainníochta: ar fad; beagnach; sách
- an dobhriathar ceisteach: cá; cathain; cad é mar; conas
- an dobhriathar dearfach: go; gur (20.2)
- an dobhriathar diúltach: ní; níor; nach; nár (20.2)
- an dobhriathar áite: anseo; thíos; ann
- an dobhriathar minicíochta: faoi dhó; go hannamh; go minic
- an dobhriathar modha: amhlaidh; go ciúin; in éineacht