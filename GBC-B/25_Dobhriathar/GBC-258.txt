258

21.36 Roimh an mbriathar a chuirtear dobhriathra atá ina míreanna briathartha mar ní, cá,
etc., nó ina gcónaisc: mar, nuair, etc.

Ar lorg na copaile a chuirtear an dobhriathar nuair is mian é a threisiú: an inné a d'imigh sé?

21.37 Taobh amuigh de na cásanna sin thuas is in áit éigin ar lorg an ainmní is iondúil an
dobhriathar a chur. Tá claonadh ann dobhriathra gairide (focal nó dhó iontu) a chur roimh an
gcuspóir, ach braitheann sin go mór ar an gcomhthéacs: chuir sé i bhfolach an cóta, ach chuir
sé an cnoc amach de.

Is gnách frása dobhriathartha atá cuibheasach fada a chur ar lorg an chuspóra mura bhfuil an
cuspóir féin rófhada: chaith sé na scadáin amach ar an gcé; chaith sé amach ar an gcé na
scadáin a fuair sé.

21.38 Má tá níos mó ná dobhriathar amháin ann is iondúil dobhriathar treo a chur i
dtosach agus dobhriathar ama ar deireadh: shiúil sé isteach go fearúil inné.