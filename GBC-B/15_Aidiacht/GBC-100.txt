100

11

AN AIDIACHT

11.1 Tá saghsanna éagsúla aidiachtaí ann, mar atá

- tuairisciúil: maith, olc, te. (Foshaghas is ea an aidiacht bhriathartha: briste)
- sealbhach: mo, bhur, etc.
- uimhriúil: ceithre, deichiú, etc.
- éiginnte: áirithe, amháin, etc.
- ceisteach: cá, cé
- taispeántach: seo, sin, úd
- intriachtúil: cá, cé
- an t-alt: an.

11.2 Is féidir formhór mór na n-aidiachtaí tuairisciúla a úsáid go faisnéiseach agus go
haitreabúideach: tá sé tinn; sin í mo lámh thinn.

Tá corraidiacht ann mar cearr, dócha, iomaí, ionann, iondúil, nach n-úsáidtear go hiondúil
ach go faisnéiseach. Is fíorannamh a úsáidtear go faisnéiseach aon aidiacht nach aidiacht
thuairisciúil.

AN AIDIACHT FHAISNÉISEACH
11.3 Úsáidtear an aidiacht fhaisnéiseach
- mar fhaisnéis in abairt chopaileach: is mór an fear é
- mar chomhlánú ar bhriathar: tá sibh tuirseach; d'éirigh siad bán; chonaic sé a bhean
marbh roimhe
- mar chomhlánú ar ainm briathartha: níor mhaith liom éirí róthrom; tá sé ag éirí
fliuch
- mar chomhlánú ar aidiacht bhriathartha: an bhfuilimid éirithe leisciúil?