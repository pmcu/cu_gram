113

chaighdeánaigh. Ní dhealaíonn siad idir comparáid ina bhfuil péire i gceist agus comparáid
ina bhfuil níos mó ná péire i gceist (his best eye, etc.).

11.34 Féach mar a úsáidtear an briathar faisnéiseach agus an réamhfhocal ar chun léiriú a
dhéanamh
- ar an mbreischéim mar atá in 11.32 : tá sé ar an duine is cliste sa rang; bhí an áit
sin ar an áit ba mheasa den iomlán
- ar shórt rannpháirteachais sa bhreischéim
- nuair atá aidiacht bhreischéime san abairt: bhí na hÉireannaigh ar an gcuid ba
chalma de laochra na haimsire sin; bheadh sí ar [dhuine de] na cailíní ba dheise ann
- gan aidiacht bhreischéime ann: bhí mé ar na chéad fhir isteach.

11.35	Uaireanta úsáidtear breischéim aidiachta le
- bunchéim nó breischéim aidiachta eile: is mó is fíor anois é ná riamh (= is fíre
...); is é is lú is gann dó punt a thabhairt dom; ba iad na mná ba mhó ba chiontach (= ... ba
chiontaí); is mó is córa duit fanacht sa bhaile
- copail + ainmfhocal atá ag feidhmiú mar aidiacht; (eol, cuimhin, fiú): is cruinne
is eol dom an bealach seo; is fearr is cuimhin liom laethanta m'óige; ba lú ab fhiú ansin é
- ainmneach tagartha ainmfhocail. Feidhm aidiachta breischéime a bhíonn ag an
ngrúpa: an cainteoir is mó cáil (=... is cáiliúla); an duine ba lú eagla (= ... ba neamheaglaí);
an fíon ba dheise blas (= ... ba bhlasta); an fear ab fhearr urchar.

11.36	Is minic a thógtar aidiacht bhreischéime amach as an abairt nuair a dhéantar clásal
coibhneasta den abairt. Roimh an gclásal a chuirtear an aidiacht: is iomaí duine is mó a bhfuil
cúis aige ná (mar) atá agatsa (tá cúis níos mó ...); sa samhradh is teo a bhíonn an aimsir
(bíonn an aimsir is teo ...); in aice an gheata isteach ba shalaí a bhí an pháirc (bhí an pháirc
níos salaí ansin; imigh siar ós agat is lú atá le déanamh (tá níos lú le ...); is é Pól an t-aspal is