103

DÍOCHLAONADH NA hAIDIACHTA

11.11 Díochlaontar bunchéim na haidiachta aitreabúidí tuairisciúla go hiondúil de réir
inscne, thuiseal, agus uimhir a hainmfhocail (ach féach 11.18, 11.19). Ní dhíochlaontar an
aidiacht in aon chás eile.

Maidir le haidiachtaí atá indíochlaonta, is mar a chéile na foirmeacha atá i ngach ceann de na
ceithre ghrúpa seo a leanas:
- an t-ainmneach agus an tabharthach uatha, firinscneach agus baininscneach; agus an
ginideach iolra lag (is é sin, an fhoirm den ghinideach iolra a ghabhann le hainmfhocal a
bhfuil iolra lag aige).
- na foirmeacha iolra go léir taobh amuigh den ghinideach iolra lag
- an ginideach agus an gairmeach uatha firinscneach
- an t-ainmneach agus an gairmeach uatha baininscneach.

Mar sin de, ní gá ach na ceithre fhoirm seo a leanas a bheith ar eolas le go mbeidh gach foirm
ar eolas: an t-ainmneach uatha; an ginideach uatha firinscneach; an ginideach uatha
baininscneach; an t-ainmneach iolra.

11.12 Nuair a chaolaítear foirceann aidiachta athraítear na gutaí de réir rialacha 6.2. Déantar
i de ea de ghnáth: breac, brice. Ach ei a dhéantar de ea sna focail seo: dearg, deas (malairt
clé), *leamh, *leasc, *seang, *searbh, *seasc,*teann, *tearc. (Ach féach 11.13 2 maidir leis
na focail a bhfuil * leo.)

Sna liostaí seo a leanas tá an séimhiú fágtha ar lár a bhíonn ar chuid de na foirmeacha i
gcónaí nó de ghnáth, e.g. báin in ionad bháin.

11.13 Aidiachtaí nach gcoimrítear:

	ain. 	u.	gin. u.f.	gin. u.b.	ain. iol.

1 	bán 	báin 	báine 		báine 		bána