114

mó a d'fhág scríofa; ní fhaca mé riamh asal ba mhó a raibh ualach air ná é (bhí ualach níos
mó ...)

Amanna eile nach dtógtar amach í: ba cheacht é sin nach ndearna níos críonna iad; thug siad urraim don mhuintir a bhí
níos sine ná iad; is ann atá an fear is saibhre ina chónaí.

11.37 Ní gnách aidiacht shealbhach ná ainmfhocal ginideach cinnte a bheith ag cáiliú
ainmfhocal eile má tá an t-ainmfhocal sin á cháiliú ag leagan dar múnla copail choibhneasta +
breischéim aidiachta. Leaganacha mar seo a leanas is gnáiche: pósfar an mac is sine ag Seán;
cailleadh an iníon is óige ag Bairbre; ar an gcluais ba bhodhaire agam. Féach freisin 12.10.

11.38 Úsáidtear foirm na bunchéime (ain. u.) nó foirm na breischéime chun na
céimeanna eile a léiriú.

11.39	An Chéim Chothroim
Sa chéim chothroim cuirtear in iúl go bhfuil cáilíocht áirithe ar aon chéim ag beirt.

Is iad seo a leanas na múnlaí is coitianta:
- chomh + bunchéim aidiachta + le (nó agus + clásal coibhneasta): tá Sorcha
chomh cliste le Róise; tá sé ina bhádóir chomh héifeachtach leatsa (nó tá sé chomh maith de
bhádóir leatsa); níl Máirtín chomh cliste is a cheapann a mháthair. Agus in intriachtaí: órú
chomh beag leis! ó chomh dóighiúil leat, a Mháire!
- chomh + bunchéim aidiachta + seo (sin, siúd): an raibh sé chomh cliste sin?
tá sé chomh fada seo go díreach; ní raibh sé chomh beag siúd.

Úsáidtear an fhoirm bhreischéime túisce fosta: chomh túisce leat (sin).
- an t-ainmfhocal cómhaith (= comh + maith) etc.: ní raibh a chómhaith de
chainteoir sa tír; a chomhfhad de bhata; ar cóimhéid atá siad
- an aidiacht comhionann, etc.: tá siad comhionann (comhard, comhairde,
comhraimhre, comhaois)