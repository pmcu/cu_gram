109

11.18	Ní ghéilleann uimhir na haidiachta aitreabúidí tuairisciúla d'uimhir an
ainmfhocail sna cásanna seo a leanas ina n-úsáidtear tréaniolra na haidiachta

- nuair atá dhá, trí, ... deich, déag ag cáiliú an ainmfhocail uatha: dhá bhád
(láimh) bheaga; costas na naoi dteach dhearga; aon chat déag bhána
- nuair atá sí ag cáiliú beirt nó ag cáiliú ainmfhocal eile atá ag cáiliú beirt: beirt
bheaga; beirt fheirmeoirí óga; beirt bhan mhóra (mhisniúla, etc.); saothar na beirte
feirmeoirí óga
- nuair atá sí ag cáiliú muintir; an mhuintir óga.

11.19 Tréaniolra na haidiachta a ghabhann le triúr, ceathrar, etc., mura mbíonn
ginideach lagiolra á cháiliú acu: an seachtar óga; naonúr beaga; ceathrar iascairi bochta.
Ach triúr sagart óg; cúigear ban fionn.

Féach freisin: an triúr deireanach de na mná.

11.20 Ní infhilltear an aidiacht
- ar lorg ainmneacha pearsanta ban: teach Mháire Bhán; mac Bhríd Mhór
- ar lorg dobhriathair: fir cuibheasach mór ba ea iad
- i bhfrásaí mar páistí idir bheag agus mhór.

11.21	Is féidir a lán de na haidiachtaí tuairisciúla agus corraidiacht eile a tháthú le focal
eile chun comhfhocal a dhéanamh. An riail a tugadh (8.29) i dtaobh infhilleadh ainmfhocail
dhíorthaithe tagann aidiachtaí díorthaithe faoina réir freisin. Is é sin, má tá aidiacht sa mhír
dheireanach is í an aidiacht sin a chinneann an t-infhilleadh: hata na mná fionnrua; boladh an
róis bhándeirg; na rósanna bándearga.

Ní inhilltear mír aidiachtach nach foirceann focail: mórfhiosrú; toradh an mhórfhiosraithe.

Is minic brí ar leith ag aidiacht i gcomhfhocal: corrdhuine (duine ansiúd agus anseo), ach duine corr (duine aisteach);
ardfhear (fear an-mhaith), ach fear ard (fear a mbeadh airde mhór ann).