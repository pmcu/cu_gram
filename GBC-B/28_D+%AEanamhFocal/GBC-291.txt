291

-íl: bacaíl, briotaíl, ciotaíl
-lathas (< flaitheas): daonlathas, maoinlathas
-t: baint, ceilt, tochailt
-t(e)as: mórtas, díomhaointeas.

24.18 Úsáidtear breischéim aidiachta mar ainm teibí go minic. I gcás aidiachtaí dar críoch
consan, agus ar -e nó -í is críoch dá mbreischéim, is féidir go hiondúil a mbreischéim a úsáid
mar ainm teibí gnách: aimhréidhe, báine, boige, caoile, déine, féile, gile, leimhe, mire,
raimhre, séimhe, troime, amaidí, ámharaí, bacaí, deireanaí, déanaí.

Ina lán cásanna eile, áfach, ní féidir foirm na breischéime a úsáid ach mar ainm teibí céime,
mar a leanas:
- ilsiollaí dar críoch -ar: greannmhaire, dúilmhire,	scáfaire
- roinnt aidiachtaí dar críoch -ch: aistí, faillithí, díomáiche
- aidiachtaí dar críoch guta: beo, teasaí
- aidiachtaí ar -a is críoch dá mbreischéim: fearúla,	deacra
- corraidiacht neamhrialta: dóichí.

24.19 Gabhann níos mó ná ainm teibí amháin le cuid de na haidiachtaí, ach ní i gcónaí is
féidir iad a chómhalartú: ar mhaithe leis féin; i ndeireadh a mhaitheasa.

24.20 Is féidir an t-ainm teibí a úsáid mar ainmfhocal coitianta uaireanta: maitheasaí,
gluaiseachtaí.

AN tAINM TEIBÍ CÉIME

24.21 Is ainm teibí céime ainmfhocal a thagraíonn do chéim na cáilíochta a léiríonn an
aidiacht. Ní hionann foirm i gcónaí d'ainm teibí céime agus don ainm teibí gnách a
fhreagraíonn don aidiacht chéanna.