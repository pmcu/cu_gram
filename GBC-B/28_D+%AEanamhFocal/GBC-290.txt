290
-í, -únaí (le daoine de ghnáth): amhránaí, ceardaí, scéalaí, ceadúnaí, creidiúnaí, féichiúnaí
-seach (le baineannach de ghnáth): báinseach, céirseach, gailseach, minseach
-lach (le háit): crioslach, fuarlach, íoslach, murlach
-acht: airdeacht, doimhneacht, ísleacht, nóibhíseacht
-óid: bolgóid, dearbhóid, siúlóid, sméaróid
-airt, -laith, -ra, -tracht (i gcnuasfhocail): conairt, sceanairt, éanlaith, macra, ógra,
bantracht.

24.15 I gcás roinnt focal nuacheaptha freagraíonn na hiarmhíreanna -í, -óir do na
hiarmhíreanna Béarla -ee, -er (-or) faoi seach: íocaí, íocóir; léasaí, léasóir.

24.16 Ní iarmhír Ghaeilge atá i bhfocail ón iasacht de shaghas coláiste, pasáiste; ticéad,
buicéad; buidéal, séipéal; dinnéar, páipéar; búistéir, siúinéir; foghlaeir, grósaeir; dochtúir;
táilliúir; nádúr, pictiúr; galún, pardún.

Ná ní iarmhír Ghaeilge atá i bhfocail ón iasacht den saghas seo a leanas cé go bhfuil foirm
iarmhíre Gaeilge ar a bhfoircinn: orgán, tiompán; moncaí, turcaí; báisín, gairdín; posóid,
réabhlóid; seanmóir, bearbóir; pancóg, gairleog.

Ach iarmhír cheart Ghaeilge atá i bhfoircinn focail mar coláisteánach, dochtúireacht,
orgánta, péacógach, pictiúrlann, réabhlóideach, vótaíocht.

AN tAINM TEIBÍ

24.17 Is iad seo a leanas na foircinn is coitianta a úsáidtear chun ainmneacha teibí a

chumadh:
-achar: glanachar, lagachar, mallachar
-(a)cht, -íocht: uaisleacht, pagántacht, teocht, dolúbthacht, ársaíocht
-(a)chas: bráithreachas, daltachas, leanúnachas
-as: baintreachas, binneas, ceannas, dlús (< dlúthas)