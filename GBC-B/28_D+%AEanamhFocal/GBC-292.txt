292

Léiríonn na samplaí seo a leanas na difríochtaí feidhme agus (go minic) foirme a bhíonn idir
ainm teibí céime agus ainm teibí gnách: goilleann ciúnas na háite orm (ainm teibí gnách); bhí
ionadh orm a chiúine a bhí an áit (ainm teibí céime); tá an lá ag dul i gciúine anois (ainm
teibí céime).

24.22 Úsáidtear an t-ainm teibí céime:
- ar lorg na haidiachta sealbhaí a (3ú pearsa uatha fir.)
- ar lorg an fhorainm cá
- nuair atá fás na cáilíochta i gceist
- le méad, méid (f.4), méid (b. 2)

24.23 Ní gnách ach foirm amháin den ainm teibí céime a úsáid leis an aidiacht shealbhach i
gcásanna mar a leanas
- foirm na breischéime i gcás aidiachtaí ilsiollacha dar críoch -ch, -ar: amaidí,
suaraí, faillithí, ceolmhaire, dúilmhire, lúfaire
- foirm ar leith i gcásanna áirithe. Tá an aidiacht faoi lúibíní: dóichí (dócha);
donacht (dona); fad (fada); feabhas (maith); fusacht (furasta); giorracht (gearr); laghad
(beag); liacht (iomaí); luas (luath); méad (mór); olcas (olc); tiús (tiubh).

Ní úsáidtear dóichí, liacht, méad mar ainm teibí gnách, murab ionann is na cinn eile thuas: donacht na
haimsire; fad an bhóthair; tá feabhas mór air, etc.

Is gnách dhá fhoirm inmhalartaithe a bheith ag bunáite na n-ainmneacha teibí céime eile (i)
foirm na breischéime, (ii) foirm na breischéime + -(a)cht nó -íocht: airde[acht], crua[cht],
leithne[acht], moiche[acht], moille[acht]

Cinn neamhrialta: éasca[íocht]; minice nó minicíocht; tapaíocht (< tapa) nó tapúlacht (<
tapúil).

24.24 Is ionann an cás agus an t-ainm teibí céime ar lorg cá agus mar atá in 24.23 ó bhíonn an
aidiacht shealbhach intuigthe idir cá agus an t-ainm teibí céime, nó i gcumasc le cá [cá + a >