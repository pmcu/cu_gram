284

im(-), iom(-) (i) = timpeall, (ii) = le chéile, (iii) mír threise. Séimhíonn ach amháin m. iom(-)
roimh m leathan, agus i gcorrleagan seanbhunaithe. iom-m>m
(i) imchruth, imdhruidim, imlíne, imshuí, imthoisceach
(ii) imbhualadh, iomalairt [iom(-) + malairt], iomrá
(iii) imdheargadh, imeagla, iomchuí, iomghaoth
in(-) (i) mír dhiúltach (ii) = féideartha, ullamh. Séimhíonn b, c, f, g, m, p.
(i) indílseach, indíreach, indlí, iniriseach
(ii) indéanta, inaistir
in(-), ion(-) = isteach. Séimhíonn b, c, f, g, m, p: insteallaim, inscríbhinn, ionanálaím, ionfhás
íos(-) = íseal. Séimhíonn b, c, f, g, m, p: íosluach, íosmhéid, íosteocht
leas(-) = ionadach. Séimhíonn b, c, f, g, m, p: leasiníon, leasmháthair, leasuachtarán
leath(-) = (i) codán, (ii) ceann as péire, (iii) claon, (iv) measartha. Séimhíonn.
(i) leathdhoras, leathphingin, leath-thonna
(ii) leathadharcach, leathchos, leathchúpla, leathlaí, leathshúil
(iii) leathard, leathchluas [brí (ii) freisin], leathchuma, leathstuaic
leith(-) sna focail leithcheal, leithscéal
th-th > t sna focail leatrom, leataobh
(iv) leathchapall, leathchoca, leathmheisce, leathstócach
mí(-) mír dhiúltach a shéimhíonn: mí-ádh, míchiall, mífhoighne, mínádúrtha, míchumas,
mífhaisnéis
neamh(-) mír dhiúltach a shéimhíonn: neamhbheo, neamh-mheisciúil, neamhshuim, neamhní
ach neamaiteach, neamaitheach
neas(-)= cóngarach. Séimhíonn b, c, f, g, m, p: neaschara, neasghaol, neasluach, neastoradh
oil(-) = olc. Séimhíonn b, c, f, g, m, p: oilbheart, oilbhéas, oilghníomh