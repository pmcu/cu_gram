287

24.7 Tá péirí áirithe focal ann a bhfuil bríonna codarsnacha acu dar tús s, d. Taitneamhacht
atá i gceist sna cinn dar tús s, míthaitneamhacht sna cinn dar tús d.
aidiachtaí: saibhir, daibhir; sochma, dochma; soiléir, doiléir; sorcha, dorcha; suairc, duairc;
ainmfhocail: sochar, dochar; sólás, dólás; Sorcha, --; suáilce, duáilce.

IARMHÍREANNA & FOIRCINN EILE

24.8 Is é rud iarmhír grúpa litreacha a chuirtear le deireadh focail chun focal nua a
chumadh ach nach focal ann féin é. Uaireanta déantar mionathrú ar an bhfocal bunaidh lena
linn.

24.9 Ó ainmfhocail eile agus ó aidiachtaí is mó a chumtar ainmfhocail nua le cabhair
iarmhíreanna; ó ainmfhocail agus ó aidiachtaí a chumtar briathra nua, agus ó bhriathra a
chumtar na hainmneacha briathartha agus na haidiachtaí briathartha.
Níl aon sleamhnóg curtha isteach roimh an iarmhír i liostaí na n-iarmhíreanna thíos.

24.10 An Aidiacht
Seo thíos na hiarmhíreanna is minice a úsáidtear chun aidiachtaí a chumadh:
-a: gruama, príomha, stuama
-(a)ch, -(o)ch: adharcach, caiteach, faillitheach, aithríoch
Tá roinnt ainmfhocal nach naisctear mórán le -ach,-och, sa ghnáthchaint mura bhfuil réimír ina dtosach: fadchluasach,
fuarchúiseach, lagbhríoch, tromchroíoch.
-ann: broinneann, ceannann, droimeann
-da: gallda, rúnda, seanda, srólda
Ligtear n amháin ar lár as focail dar críoch -nn nuair a chuirtear -da leo: faoileanda,ifreanda.
-ga: beoga, diaga, maorga, órga, ríoga, saorga
-í: diabhlaí, neamhaí, teasaí, tromaí
-mh(e)ar: ceomhar, ciallmhar, dúilmhear, glórmhar