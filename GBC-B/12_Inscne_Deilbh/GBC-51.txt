51

8.9 Tá ainmfhocail ann a thagraíonn d'ainmhithe den dá ghnéas: asal; capall; cat; madra;
agus (san iolra amháin) caoirigh; cearca; géanna; lachain.

8.10 Maidir leis na hainmhithe fiáine (nó éin nó éisc fhiáine) ní gnách na gnéasanna a
aithint ó chéile ach i gcorrfhocal mar eilit (fia baineann). Baininscneach atá cuid de na
hainmneacha: luch; druid; faocha; eascann; firinscneach atá cuid eile acu: coinín; préachán;
ronnach; portán.

8.11 Má theastaíonn aithint idir ghnéasanna na n-ainmhithe (cibé acu ceansa nó allta iad)
nuair nach bhfuil ainm ar leith ann chuige, déantar
- aidiacht a chur leis: lao baineann; sionnach fireann
- ginideach comhaisnéise a úsáid: láir asail; stail asail; cearc thurcaí; uan caorach;
uan reithe; poc gabhair
- múnla éigin eile a úsáid: coileach fraoich; pocfhia; scadán eochraí (baineann);
scadán lábáin (fireann); fearchat.

Féach freisin 13.20-21.

8.12	Inscne i gcás focail eile
Baininscneach atá a lán ainmfhocal sna cásanna seo a leanas
- formhór mór na n-ilchríoch, na dtíortha agus na n-aibhneacha: Roinn na hEorpa;
trasna na Gearmáine; béal na Sionainne
- formhór na n-ainmfhocal a bhaineann leis an gcolainn: aghaidh; cos; lámh; méar;
scamhóg, etc. Ach firinscneach atá cuid acu: béal; ceann; croí; droim; muineál, etc.
- ainmneacha teangacha: Gaeilge; Laidin; Gréigis, etc. (Eisceacht: Tá Béarla
firinscneach.)

NA DÍOCHLAONTAÍ