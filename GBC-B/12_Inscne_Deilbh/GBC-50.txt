50

Ainmneacha Daoine

8.4 Freagraíonn inscne agus gnéas dá chéile i gcás ainmneacha dílse pearsanta.

Baininscneach atá ainmneacha pearsanta ban; firinscneach ainmneacha pearsanta fear: Máire
bheag; Eibhlín bhocht; Oscar cróga; Pádraig mór

8.5 Freagraíonn inscne agus gnéas dá chéile i gcás bhunáite na n-ainmfhocal coitianta a
thagraíonn don duine. Is baininscneach iníon, máthair, bean, etc.; firinscneach mac, athair,
fear, etc. Focail eisceachtúla is ea na focail bhaininscneacha cléir, gasóg, scológ, agus na
focail fhirinscneacha cailín, gearrchaile.

8.6 Ainmfhocail a thagraíonn do dhaoine den dá ghnéas féadann siad a bheith
baininscneach: beirt; comharsa; gealt; lánúin; nó firinscneach: amhránaí; cara; duine; triúr.

8.7 Nuair nach mbíonn focal ar leith ann chuige cuirtear an gnéas in iúl trí
- fear, bean, buachaill, cailín a chur roimh an ainmfhocal: fear siúil; bean tí;
buachaill báire; cailín aimsire
- fir, mná, mic, iníne a chur mar ghinideach comhaisnéise ar lorg an ainmfhocail:
páiste fir; baintreach fir; dochtúir mná; páiste mic; leanbh iníne

- an réimír ban- a chur roimh ainmfhocal a léiríonn gnéas fireann ann féin: banóglach

(f); banphrionsa (f): bantiarna (b). Féach freisin 8.30.

Ainmneacha Ainmhithe
8.8 Maidir leis na hainmhithe tí nó feirme is gnách go bhfreagraíonn inscne agus gnéas dá
chéile. Baininscneach atá lacha, caora, bó, etc; firinscneach atá bardal, reithe, tarbh, etc.
Focail eisceachtúla is ea an t-ainm baininscneach stail, agus an t-ainm firinscneach gabhar (a
sheasann don ainmhí baineann go hiondúil, agus poc gabhair don fhireannach).