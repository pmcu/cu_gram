52

8.13	Is í foirm an ainmnigh uatha foirm bhunaidh an ainmfhocail. Is í a infhilltear chun na
foirmeacha eile a chumadh.

Tá cúig phríomhshlí ann chun ainmfhocail a infhilleadh nó a dhíochlaonadh. Na cúig
dhíochlaonadh a thugtar orthu. Is é modh infhillte an ghinidigh uatha a chinneann cé acu
díochlaonadh a bhfuil an t-ainmfhocal ann. Seo foircinn na gcúig dhíochlaonadh san
ainmneach uatha agus sa ghinideach uatha.

uimhir an díochlaonta	foirceann an ain. u.	foirceann an ghin. u.	samplaí
1			consan leathan		consan caol		bád, báid
2			consan			-e, -í			cos, coise
									curach, curaí
3			consan			-a			am, ama
4			guta nó consan		Ní infhilltear		rí, rí
									cailín, cailín
5			guta nó consan caol	consan leathan		lacha, lachan
									bráid, brád

8.14	Tá dornán ainmfhocal ann nach mbaineann le haon cheann de na cúig dhíochlaonadh.
Ainmfhocail neamhrialta a thugtar orthu.

8.15	Tá ainmfhocail ann atá ar aon fhoirm le hainmneacha briathartha. Díochlaontar cuid
acu de réir ceann éigin de chúig dhíochlaonadh an ainmfhocail. Ach tá díochlaonadh dá gcuid
féin ag a lán eile acu (8.44).