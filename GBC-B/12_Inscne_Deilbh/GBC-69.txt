69

lios, leasa, liosanna; riocht, reachta, riochtaí; sioc, seaca; slios, sleasa, sleasa; sliocht,
sleachta, sleachta; smior, smeara, smearanna; sniodh, sneá, sneá; tóir (b), -eacha.

AN CEATHRÚ DÍOCHLAONADH
8.39 Foirm amháin san uatha, agus foirm amháin de ghnáth san iolra atá ag ainmfhocail an
díochlaonta seo. Tá siad firinscneach mura bhfuil a mhalairt curtha in iúl.

Is iad seo a leanas na príomh-infhillteacha:

	uatha	 iolra	uatha		         iolra
1	toitín	 toitíní	 5	trá (b)  tránna
2	ciste	 cistí	         6	gé (b)   géanna
3	rí	 ríthe	7	        baile    bailte
4	oibrí	 oibrithe			

I ngach ceann de na seacht liosta seo a leanas infhilltear gach focal mar a infhilltear an
focal a bhfuil cló trom air ag barr an liosta.

1 toitín
- focail fhirinscneacha dar críoch -ín: cailín, gairdín, etc. (ach féach 8.31).

Sa dara díochlaonadh atá corrfhocal baininscneach dar críoch -ín: braillín, ealaín, maintín, muinín, muirín (clann)

- dornán focal firinscneach dar críoch consan: anraith, cion (cuid), clinic, giúistís,
píoráid, rithim, soicind, uncail
- mórán focal firinscneach dar críoch -a (ar lorg consain): bata, céachta, siopa, etc.
- dornán focal baininscneach dar críoch -a (ar lorg consain): bantiarna, bearna,
beatha, ceárta, comhla, cónra, cora, cuideachta, eagla, eagna, eala, easpa, eorna, freanga,
lorga, ola, réalta, uireasa.