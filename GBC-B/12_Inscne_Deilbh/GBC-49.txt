49

8

INSCNE & DEILBHÍOCHT AN AINMFHOCAIL

8.1 Is ainm(fhocal) nithiúil ainm duine nó ainm aon ní is féidir a mhothú le haon cheann
de na céadfaí. Seo na saghsanna ainmneacha nithiúla atá ann
- ainm dílis (ainm ar leith ar dhuine nó rud indibhidiúil nó ar áit) Seán; Corcaigh;
Bran; an Lúireach Pádraig
- ainm coitianta (ainm a thugtar ar gach aonad d'aicme) fear; ubh; cathair; cat
Is féidir le bunchéim aidiachta feidhmiú mar ghnáth-ainmfhocal: ní thuigeann an sách don seang; ní théann fial go
hIfreann. Féach freisin an t-ochslaíoch, an coinníollach, an t-iolra, an tAtlantach, etc. agus na foirmeacha iolra na bochta,
na huaisle.
- ainm ábhair (ainm a insíonn cén t-ábhar atá i rud) siúcra; plúr; caoireoil
- cnuasainm (ainm a thugtar ar ghrúpa aonad den aicme chéanna) tréad; scuaine;
foireann

8.2 Is ainm(fhocal) teibí ainm cáilíochta, staide nó gnímh. Seo na saghsanna ainmneacha
teibí atá ann
- ainm teibí gnách maitheas; ciúnas; gluaiseacht.
- ainm teibí céime laghad; ciúine; fearúla.

INSCNE & GNÉAS
8.3 Comharthaí gur baininscneach (seachas firinscneach) atá an t-ainmfhocal is ea
- na mar alt roimhe sa ghinideach uatha: bróg na mná

Focal eisceachtúil is ea talamh de bhrí go mbíonn sé firinscneach agus baininscneach araon sa ghinideach uatha
amháin: an talaimh, na talún.
- séimhiú ar aidiacht aitreabúideach (go hiondúil) a cháilíonn é san ainmneach uatha:
cos bheag
- séimhiú ar an ainmfhocal ar lorg an ailt san ainmneach uatha (go hiondúil): an bhó.