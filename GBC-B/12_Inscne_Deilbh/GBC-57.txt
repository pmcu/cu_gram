57

8.25 Is ionann foirm do thabharthach an lagiolra agus d'ainmneach an lagiolra: na fir; ar na
fir.

8.26 Seo mar a dhéantar ginideach iolra an lagiolra:
- más consan caol is críoch don ainmneach iolra, é a leathnú: bád; marcach; tarbh;
faochan; lachan.

Eisceacht; caorach is ginideach uatha agus iolra do caora.
- más guta is críoch don ainmneach iolra, is ionann foirceann an ghinidigh iolra agus
foirceann an ainmnigh uatha (arna leathnú más gá): bruas; úll; cos; géag; feart; tréad;
bruach; neach; beann; deor; ealaíon; seod; aineamh; dúl; glún; súl; bó; ua.

Eisceachtaí: grást, ban is ginideach iolra do grásta, bean.

8.27 Seo mar a dhéantar gairmeach an lagiolra:
- más consan is críoch don ainmneach iolra, a a chur leis an nginideach iolra: a
bháda; a mharcacha; a chaoracha; a lachana.
- is ionann foirceann don ghairmeach iolra agus don ainmneach iolra dar críoch guta:
a bheanna; a mhná.

Díochlaonadh an Ainmfhocail Dhíorthaithe

8.28 Focal díorthaithe a thugtar ar fhocal a chumtar nuair a chuirtear le chéile dhá fhocal,
nó focal agus iarmhír nó focal agus réimír. Más dhá fhocal a chuirtear le chéile tugtar
comhfhocal ar an bhfocal nua. Uaireanta tugtar comhfhocal ar aon fhocal díorthaithe.

8.29 Is iondúil gurb í an mhír dheireanach d'ainmfhocal díorthaithe a chinneann a inscne agus
a infhilleadh. Is ionaann inscne agus infhilleadh do gach focal de na péirí seo a leanas:
- caint, cúlchaint; leabhar, lámhleabhar; prionsa, banphrionsa; reacht, bunreacht
- cara, eascara; rá, comhrá; smacht, ansmacht
- céimí, ionadaí; dlíodóir, spealadóir.