62

AN DARA DÍOCHLAONADH

8.34 Ainmneacha baininscneacha atá sa díochlaonadh seo taobh amuigh de chorrcheann
firinscneach, im, sliabh, teach.

Seo mar a chumtar an ginideach uatha ón ainmneach uatha de ghnáth:
-cuirtear e le focail dar críoch consan caol: áit, áite
- déantar -í den fhoirceann -each in ilsiollaí: girseach, girsí
- déantar -aí den fhoirceann -ach ar lorg consain in ilsiollaí: scornach, scornaí
•i gcás focail eile dar críoch consan leathan caolaítear an foirceann de réir rialacha

6.2 agus cuirtear e leis. Le linn an chaolaithe
- déantar -i- de -ea- in ilsiollaí: bruinneall, bruinnille
- déantar -ei- de -ea- in aonsiollaí: sceach, sceiche
- déantar -éi- de -ia-: pian, péine.

8.35	An Tabharthach Tá cúig ainmfhocal (bos, bróg, cluas, cos, lámh) agus úsáidtear
tabharthach uatha ar leith (bois, bróig, cluais, cois, láimh) leo i gcónaí. Foirm an tabharthaigh
sin a úsáidtear ar lorg dhá freisin, i ngach tuiseal seachas an ginideach iolra de na cúig
ainmfhocal sin.

Úsáidtear tabharthach ar leith fosta i gcorrfhrása seanbhunaithe: bolg le gréin (tabh. ar grian
); cur i gcéill (tabh. ar ciall); ar (faoi, go, i) leith (tabh. ar leath); thar toinn (tabh. ar tonn); de
(faoi do, faoi mo, etc.) réir (tabh. ar riar); i gcrích (tabh. ar críoch); i bhfeirg (tabh. ar fearg);
le cois (tabh. ar cos); ar láimh (tabh. ar lámh).

Is féidir tabharthach uatha leithleach d'aon ainmfhocal dar críoch consan leathan a úsáid sa díochlaonadh seo. Déantar an
t-ainmneach uatha a chaolú díreach mar a dhéantar chun an ginideach uatha a chumadh sa chéad díochlaonadh: fuinneoig,
girsigh,péin, slait, etc., in ionad fuinneog, girseach, pian, slat, etc.

8.36 Is iad seo a leanas na príomh-infhillteacha: