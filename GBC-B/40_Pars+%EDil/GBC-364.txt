364

a) Má bhí oíche shúgach againn an oíche sin, bhí eadra brónach lá arna mhárach
againn; mar, ar dhul go dtí na báid dúinn, bhí fir dár malairt ceangailte astu nach ligfeadh
dúinn baint leo -- póilíní a fuair teideal gan na báid a ligean linn.
(i) an clásal:
1 Má bhí oíche shúgach againn an oíche sin
2 bhí eadra brónach lá arna mhárach againn
3 mar, ar dhul go dtí na báid dúinn, bhí fir dár malairt ceangailte astu -- póilíní
4 nach ligfeadh dúinn baint leo
5 a fuair teideal gan na báid a ligean linn
(ii) an saghas agus an fheidhm:
1 Clásal dobhriathartha ag cáiliú bhí i gclásal 2.
2 Príomhchlásal
3 Clásal dobhriathartha ag cáiliú bhí i gclásal 2.
4 Clásal aidiachtach ag cáiliú fir i gclásal 3.
5 Clásal aidiachtach ag cáiliú póilíní i gclásal 3.
Tá póilíní i gcomhaisnéis le fir.

Ní gá aicmiú a dhéanamh ar na clásail ach de réir a bpríomhfheidhme. Is é sin, ní gá iad a aicmiú de réir foirme (ráiteasach,
etc.), ná ní gá fo-aicmiú a dhéanamh ar na clásail dhobhriathartha (coinníollach, etc.).
Fochlásail den chéad chéim a thugtar ar chlásail 1, 3 mar gur focal sa phríomhchlásal atá siad a cháiliú.
Fochlásail den dara céim a thugtar a chlásail 4, 5 mar gur i bhfochlásal den chéad chéim atá an focal atá siad a cháiliú.
(iii)	an t-ábhar cainte:
1. oíche shúgach
2. eadra brónach
3. fir dár malairt -- póilíní