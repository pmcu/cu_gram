361

sé: Forainm pearsanta; an tríú pearsa; uatha; firinscneach; tuiseal ainmneach, ina
ainmní ag chosain; réamhthagrach do an seomra a dhathú.
phunt: Ainmfhocal coitianta; an chéad díochlaonadh; firinscneach; tuiseal ainmneach,
cuspóir an bhriathair chosain; uimhir uatha ar lorg cúig, agus, dá bhrí sin,
séimhithe.
seomra: Ainmfhocal coitianta; an ceathrú díochlaonadh; uatha; firinscneach; tuiseal
ainmneach saor (cuid de théarma an fhorainm sé); cuspóir an ainm bhriathartha
dhathú.
f) Ná bí ag cáineadh mhuintir do thíre.
mhuintir: Cnuasainm coitianta; an dara díochlaonadh; uatha; baininscneach; feidhm
ghinideach aige, ag cáiliú cáineadh; ach foirm ainmneach aige toisc go bhfuil sé féin á cháiliú
ag an nginideach cinnte thíre; dá bhrí sin, séimhithe.

TAIFEACH

36.4 Ciallaíonn taifeach abairt a roinnt ina codanna (clásail, focail) de réir an ghaoil atá
ag na codanna sin le chéile. Tugtar miontaifeach ar thaifeach na habairte simplí agus ar
thaifeach den saghas céanna a dhéanfaí ar chlásal. Miontaifeach atá i gceist thíos.

36.5 Tá dhá phríomhroinn i bhformhór na n-abairtí simplí,
(a) an t-ábhar cainte, is é sin an t-ainmní lena chuid cáilitheoirí; (b) an fhaisnéis. Más abairt
chopaileach atá ann tá an chopail ina tríú roinn.

Tá go leor eolais le fáil i gCaib. 16 i dtaobh thaifeach na habairte copailí simplí. Anseo thíos
déantar taifeach ar abairtí simplí ina bhfuil briathar faisnéiseach.

36.6 Tá ceithre roinn san fhaisnéis: an briathar, cuspóir an bhriathair, comhlánú an
bhriathair, agus leathnú an bhriathair.

36.7 Tá dhá fhoroinn ag an gcuspóir: ainm an chuspóra agus leathnú an chuspóra.