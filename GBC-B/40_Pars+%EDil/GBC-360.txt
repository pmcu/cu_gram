360

is: An chopail; modh táscach; aimsir láithreach, neamhspleách, ráiteasach, dearfach;
nasc idir ea agus Pádraig.
ea: Forainm neamhphearsanta ag iarthagairt do múinteoir; tuiseal ainmneach;
fofhaisnéis na habairte.
Pádraig: Ainm dílis; an ceathrú díochlaonadh; uatha; firinscneach; tuiseal ainmneach;
ainmní na habairte.

36.3 Scríobh nóta gramadaí ar gach ceann de na focail a bhfuil cló trom orthu sna
habairtí seo thíos:
a) Dá fheabhas na banaltraí fuair sé bás.
Dá: Cumasc den réamhfhocal do agus a (aidiacht shealbhach réamhthagrach);
neamhspleách ar a théarma banaltraí ina uimhir (uatha), ina phearsa (tríú) agus ina
inscne (firinscneach), ag cáiliú fheabhas.
b) Cá bhfuil an fear ar leis an capall?
ar: Foirm choibhneasta dhearfach na copaile; táscach láithreach nó caite de réir an
chomhthéacs; neamhdhíreach toisc gur go neamhdhíreach a fheidhmíonn fear (an
réamhtheachtaí) sa chlásal coibhneasta, is é sin tríd an bhforainm réamhfhoclach leis; cónasc
idir an príomhchlásal agus an fochlásal.
c) D'oscail Seán a leabhar féin.
féin: forainm treise aisbhreathnaitheach i gcomhaisnéis le a (aidiacht shealbhach).
d) Murar cheart é ní dhéanfainn é.
murar: Cumasc den chónasc coinníollach mura agus an chopail; modh foshuiteach, aimsir
chaite (nó modh coinníollach); spleách; nasc idir cheart agus é (faisnéis agus
ainmní an fhochlásail); cónasc idir an príomhchlásal agus an fochlásal.
e) Chosain sé cúig phunt an seomra a dhathú.