356

36

PARSÁIL AGUS TAIFEACH

PARSÁIL

36.1  Ar an bhfocal indibhidiúil a dhéantar parsáil, is é sin cuntas a thabhairt air maidir le
deilbhíocht agus comhréir. Is ceart aon ní suntasach a bhaineann le deilbhíocht an fhocail a
lua. Ní gá, áfach, tagairt do thionchar an fhocail atáthar a pharsáil ar fhocal eile maidir le
séimhiú, foirm spleách, etc. Is le parsáil an fhocail eile a bhaineann a leithéidí sin. Ní gnách
ach oiread tagairt go díreach do phointe ar bith atá intuigthe as pointe eile atá luaite, e.g. ní gá
a rá cén phearsa atá ag ainmfhocal mar tá sé intuigthe gurb í an dara pearsa atá aige sa
ghairmeach agus an tríú pearsa in aon tuiseal eile. Ná níl uimhir ná pearsa ná inscne i gceist i
gcás an ainm bhriathartha ná an fhorainm choibhneasta sa Ghaeilge.Is iad seo a leanas na
nithe is cóir a lua le linn bheith ag parsáil focal.
- an t-alt: uimhir; inscne; tuiseal; feidhm (ag cáiliú an	ainmfhocail).
- an t-ainmfhocal: sórt; díochlaonadh; uimhir; inscne; tuiseal; feidhm; aon athrú
tosaigh air a mhíniú.
- an forainm pearsanta: pearsa; uimhir, inscne (más sa tríú pearsa uatha dó);
tuiseal; feidhm; foirm threise (más ann dó); réamhthagrach nó iarthagrach má tá an téarma
ann; an téarma (más ann dó); má tá sé neamhspleách ar a théarma maidir le pearsa, uimhir
agus inscne é sin a rá; aon athrú tosaigh air a mhíniú.
- an forainm réamhfhoclach: cumasc den réamhfhocal ar, as, etc. agus forainm
pearsanta; dul ar aghaidh mar atá i gcás an fhorainm phearsanta ach gan tuiseal ná feidhm a
lua.
-an forainm coibhneasta: foirm phríomha nó foirm stairiúil; feidhm
(réamhtheachtaí nó iartheachtaí, agus conas sin), tuiseal, agus conas sin.
- forainmneacha eile: sórt; feidhm.