357

- an aidiacht (murab aidiacht shealbhach nó aidiacht bhriathartha í); sórt; feidhm
(aitreabúideach nó faisnéiseach, agus conas sin); céim (más aidiacht thuairisciúil í); uimhir,
inscne agus tuiseal (más aidiacht thuairisciúil aitreabúideach í); aon athrú tosaigh uirthi a
mhíniú.
- an aidiacht shealbhach: mar atá i gcás an fhorainm phearsanta ach gan tuiseal a
lua.
- an aidiacht bhriathartha: aistreach nó neamhaistreach; feidhm (aitreabúideach nó
faisnéiseach, agus conas sin; ag cuidiú leis an mbriathar chun aimsir a bhriathair féin a
chumadh má tá feidhm briathair aici).
- an briathar faisnéiseach: sórt (aistreach, neamhaistreach, briathar cúnta); rialta nó
neamhrialta nó uireasach; réimniú (más rialta é); modh, aimsir, foirm (spleách nó
neamhspleách nó coibhneasta, agus conas sin); scartha, táite nó saor; más scartha, an t-ainmní
a lua; más táite, scéim pharsála na haidiachta sealbhaí a leanúint; aon athrú tosaigh a mhíniú.
- an chopail: modh, aimsir, foirm (spleách nó neamhspleách nó coibhneasta, agus
conas sin); ráiteasach nó ceisteach; dearfach nó diúltach; foirm faoi leith roimh ghuta más
ann dó; i gcumasc leis an gcónasc (bhforainm, réamhfhocal, etc.) más mar sin atá; ag nascadh
na faisnéise agus an ainmní.
- an t-ainm briathartha: aistreach nó neamhaistreach; tuiseal, agus conas sin;
feidhm (mar aidiacht, ag cuidiú leis an mbriathar cúnta chun aimsir a bhriathair féin a
chumadh, etc.). Aon athrú tosaigh a mhíniú.
- mír bhriathartha (nach forainm coibhneasta); sórt (ráiteasach, ceisteach,
coibhneasta, etc.); dearfach nó diúltach; foirm (príomha nó stairiúil, má tá an dá fhoirm aici;
díreach nó neamhdhíreach, más mír choibhneasta í).
- dobhriathar (nach mír choibhneasta): sórt; feidhm; céim, más foirm aidiachta
tuairisciúla atá air; aon athrú tosaigh a mhíniú.