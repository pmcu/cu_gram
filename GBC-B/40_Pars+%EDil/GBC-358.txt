358

- réamhfhocal: sórt; feidhm.
- cónasc: sórt; feidhm.
- cumasc: eilimintí éagsúla an chumaisc a ainmniú agus a pharsáil mar atá léirithe
roimhe seo.

36.2 Gach focal sna habairtí seo a leanas a pharsáil:
a) Bhris Séamas an fhuinneog le cloch mhór inné.
Bhris: Briathar aistreach rialta; an chéad réimniú; modh táscach; aimsir chaite;
neamhspleách; scartha; Séamas ina ainmní aige.
Séamas: Ainm dílis; an chéad díochlaonadh; uatha; firinscneach; tuiseal ainmneach, ina
ainmní ag bhris.
an: Alt; uatha; baininscneach; ainmneach ag cáiliú fhuinneog.
fhuinneog: Ainmfhocal coitianta; an dara díochlaonadh; uatha; baininscneach; tuiseal
ainmneach, ina chuspóir ag bhris; faoi shéimhiú ar lorg an ailt.
le: Réamhfhocal simplí ag rialú cloch.
cloch: Ainmfhocal coitianta; an dara díochlaonadh; uatha; baininscneach; tuiseal
tabharthach faoi réir ag le.
mhór: Aidiacht thuairisciúil, aitreabúideach; bunchéim; uatha, baininscneach, tuiseal
tabharthach ag teacht le cloch, agus dá bhrí sin é faoi shéimhiú.
inné: Dobhriathar ama ag cáiliú bhris.
b) Cá bhfuil an leabhar a bhí tú a léamh?
Cá: Dobhriathar ceisteach, príomha ag cáiliú bhfuil.
bhfuil: Briathar neamhaistreach neamhrialta; modh táscach; aimsir láithreach; spleách
agus faoi urú ar lorg cá; scartha; leabhar a ainmní.
an: Alt, uatha, firinscneach, ainmneach ag cáiliú leabhar.