99

- chuig fear: An tUasal Ó Murchú; Máirtín Piondar, Uas.
- chuig bean phósta: Bean (Thaidhg) Uí Dhufaigh.
- chuig bean phósta nó baintreach: Úna Bean an Phaoraigh; Sinéad Uí Shúilleabháin.
- chuig bean gan phósadh: Iníon Mhig Ruairí; Eibhlín Ní Dhúda.

10.12 Sloinnte gan ainm pearsanta ba ea na teidil a bhíodh ar na taoisigh chine fadó: Ó
Néill; Ó Conchúir Donn; Mac Diarmada.

Mise Ó Néill a scríobhadh Seán Ó Néill ag bun litreach.

Leantar den ghnás sin faoi láthair ag tagairt do dhaoine cáiliúla: Ó Conaill in ionad Dónall Ó
Conaill.

10.13 A lán de na sloinnte a úsáidtear sa Bhéarla in Éirinn agus a bhfuil foirm ghallda orthu
níl iontu ach "aistriú" ón nGaeilge a rinneadh fadó. King, Johnson, Thornton, Wyndham,
Harrington, Clifford, Loftus "an t-aistriú" ar Mac Conraoi, Mac Seáin, Ó Droighneáin, Ó
Gaoithín, Ó hArrachtáin, Ó Clúmháin, Ó Lachnáin faoi seach.