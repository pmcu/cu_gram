44

6.9 Tuiseal: An t-alt, an t-ainmfhocal, an forainm, an aidiacht agus an t-ainm briathartha

na ranna cainte a bhfuil tuiseal acu. Cé gur minic a athraíonn foirm an fhocail de réir a
fheidhme san abairt, ní le feidhm ach le foirm a bhaineann tuiseal. Tá a lán saghsanna
feidhmeanna ag an ainmfhocal ach níl ach ceithre thuiseal aige.

Seo iad tuisil na Gaeilge: an tuiseal ainmneach (an t-ainmneach), an tuiseal tabharthach
(an tabharthach), an tuiseal ginideach (an ginideach) agus an tuiseal gairmeach (an
gairmeach).

6.10 Díochlaonadh: Nuair a leagtar foirmeacha éagsúla focail amach in ord de réir
uimhreach agus tuisil, agus uaireanta de réir inscne freisin, deirtear go bhfuiltear ag
díochlaonadh an fhocail. Is iad an t-alt, an t-ainmfhocal, an aidiacht agus an t-ainm
briathartha na ranna cainte a dhíochlaontar.