354

gcaitheamh a shaoil, ach tugaim mo lámh is m'fhocal dó gurb é cleas is tinne dó dár dhein sé
riamh an bob a bhuail sé ar Shadhbh lá an aonaigh. Más ina dhiaidh atá sí imithe, agus is
ea, dá dtéadh sé isteach i bpoll tarathair i bhfolach uaithi ní dhéanfaidh sé an gnó dó.
Tiocfaidh sí siúd suas leis agus cuirfidh sí carbhat caol air chomh siúráilte agus atá
scornach air. Bain an chluas anuas ón gceann díom mura gcuire. Is dóigh liom dá mbeadh a
fhios aige cad é an saghas í go ngabhfadh sé thairsti. Tá sé déanach anois aige."
An chlaoninsint:

Dúirt Cormac gur i ndiaidh an tSíogaí a bhí sí imithe, chomh siúráilte agus a bhí bianna ar
mhaide bacaigh, agus nach le grá dó é ná mar mhaithe leis. Dúirt sé gurbh iomaí cleas glic a
dhein an Síogaí i gcaitheamh a shaoil ach dhearbhaigh sé gurbh é cleas ba thinne dó dár
dhein sé riamh an bob a bhuail sé ar Shadhbh lá an aonaigh. Más ina dhiaidh a bhí sí imithe,
agus gurbh ea, dá dtéadh sé isteach i bpoll tarathair i bhfolach uaithi nach ndéanfadh sé an
gnó dó. Go dtiocfadh sí siúd suas leis agus go gcuirfeadh sí carbhat caol air chomh siúráilte
agus a bhí scornach air. An chluas a bhaint anuas ón gceann de féin mura gcuireadh. Gur
dhóigh leis dá mbeadh a fhios ag an Síogaí cad é an saghas í go ngabhfadh sé thairsti ach go
raibh sé déanach anois aige.

c) "A Nóinín, is cumasach an cailín tú; agus dearmad ní dhéanfaidh mé go deo ar an
soilíos atá déanta agat dom. Nach mé a bheidh i mo mhac dobrónach arú amárach agus tú
imithe abhaile uaim. Ach má bhíonn orm mo shúile a chur ar chipíní, caithfidh mé an leabhar
sin a fheiceáil. Ar ndóigh, d'fhéadfá é a thabhairt amach chugam dá dtograíteá é mar níl sé
chomh mór sin. Agus b'fhéidir nach bhfuil an scéal baileach chomh dona sin."
An chlaoninsint:

Dúirt sé le Nóinín gur chumasach an cailín í; agus nach ndéanfadh sé dearmad go deo ar an
soilíos a bhí déanta aici dó. Nárbh é a bheadh ina mhac dobrónach i gceann dhá lá agus í
imithe abhaile uaidh. Ach dá mbeadh air a shúile a chur ar chipíní dúirt sé go gcaithfeadh sé