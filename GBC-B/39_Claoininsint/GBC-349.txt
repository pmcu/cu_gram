349

Nár fhille siad; ghuigh sí gan iad filleadh.
Go n-éirí an turas libh; ghuigh sé an turas [a] éirí leo.
Go dtachta an t-iasc thú; ghuigh sí an t-iasc á thachtadh (é a thachtadh).
Nár lagaí Dia lámh Sheáin; d'iarr sí gan Dia lámh Sheáin a lagú.

35.14 Má tá an briathar in easnamh san insint dhíreach níl le déanamh sa chlaoninsint go
hiondúil ach cibé athrú is gá ar na forainmnigh.
Imeacht gan teacht ort! ghuigh sí imeacht gan teacht air.
Dia dár sábháil! d'iarr sé Dia á sábháil.
Faoi choimirce an Rí thú; ghuigh sí faoi choimirce an Rí é.
Slán leat; chuir sí slán leis.
Slán agaibh, a fheara; d'fhág sí slán ag na fir.

35.15	Is féidir fochlásal ráiteasach a chur in áit abairt na hinsinte dírí agus an briathar a chur
sa mhodh coinníollach.
Go dtaga do ríocht; ghuigh (guíonn) siad go dtiocfadh a ríocht.
Nár chúitítear do shaothar leat; iarrann (d'iarr) siad nach gcúiteofaí a saothar léi.

NA MODHANNA EILE SAN INSINT DHÍREACH
35.16	Sa chlaoninsint déantar fochlásal ráiteasach de phríomhchlásal ráiteasach.
Tá mé tinn; deir sé go bhfuil sé tinn.
Gheobhainn bás ann; dúirt Mairéad go bhfaigheadh sí bás ann.
Chonaic sí taibhse; dúirt Bríd go bhfaca sí taibhse.
Níor chualathas an clog; dúradh (dúirt sé, sí) nár chualathas an clog.
Ba é mo mhac é; dúirt Síle gurbh é a mac é.

35.17 Is gnách foirm an fhoclásail ráiteasaigh a úsáid faoi dhó in abairtí dar múnla: faisnéis +
is ea + ainmní.

Capall is ea é; deir sí gur capall gurb ea é.