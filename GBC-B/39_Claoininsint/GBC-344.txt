344

35.4 Úsáidtear modh na claoninsinte freisin chun tagairt a dhéanamh do chaint nach
ndearnadh fós, nó nach ndéarfar ar chor ar bith, ar lorg briathair a bhaineann le caint nó le
smaoineamh: abair leis teacht; déarfainn leis suí síos; dá n-ordóinn dó an gadaí a ghabháil;
fan go n-iarrfaidh mé air an doras a dhúnadh; d'imigh sé sula bhfiafróinn de cérbh é féin;
sílim go rachaidh mé.

35.5 Athrú ar an ngairmeach
Focal atá sa ghairmeach sa chaint bhunaidh déantar é a cheangal den bhriathar réamhrá le
réamhfhocal feiliúnach: suigh, a Lorcáin; dúirt sé le (d'ordaigh sé do) Lorcán suí.
ATHRÚ NA bhFORAINMNEACH

35.6 An dóigh a n-athraítear na forainmnigh sa chlaoninsint braitheann sé ar cé atá ag
athinsint agus ar cé leis a bhfuil sé ag caint. Cuir i gcás go ndúirt Pádraig le Máire,
"dhathóinn do theach duit dá ndíolfá mé," agus go ndéanann Pádraig (P.), Máire (M.), Seán
(S.) agus Cormac (C.) claoninsint ar an gcaint sin. Ciallaíodh an nod 1 -> 2 gur gá
forainmnigh den chéad phearsa a athrú go dtí an dara pearsa san uimhir chéanna.

Seo chuid de na príomhchásanna:
P. le M. Ní athraítear na forainmnigh.
Dúirt mé leat go ndathóinn do theach duit dá ndíolfá mé.
M. le P. 1 -> 2; 2 -> 1.
Dúirt tú liom go ndathófá mo theach dom dá ndíolfainn thú.
P. le S. 2 -> 3.
Dúirt mé le M. go ndathóinn a teach di dá ndíolfadh sí mé.
M. le S. 1 -> 3; 2 ->1.
Dúirt P. liom go ndathódh sé mo theach dom dá ndíolfainn é.
S. le C. 1->2; 2->3
Dúirt P. le M. go ndathódh sé a teach di dá ndíolfadh sí é.