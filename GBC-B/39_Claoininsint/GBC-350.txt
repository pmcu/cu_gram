350

Amadán ba ea Seán; dúirt Seosamh gur amadán gurbh ea Seán.
In Albain is ea rugadh í; dúirt Oscar gur in Albain gurbh ea a rugadh í.
Ní gá an chéad gur(bh) nuair a thagann frásaí áirithe agus clásail ama roimh is ea.
Dá luaithe is ea is fearr; deir sé dá luaithe gurb ea is fearr.
Nuair a dhúisigh mé is ea a scanraíodh mé; dúirt sí nuair a dhúisigh sí gurbh ea a
scanraíodh í.

35.18 Déantar fochlásal ráiteasach freisin de chlásal cúise ar lorg arae, mar, nó, óir mura
bhfuil fochlásal ráiteasach ar a lorg cheana féin (31.1).
D'fhan sé sa leaba arae (etc.) bhí sé tinn; dúirt sí gur fhan sé sa leaba arae (etc.) go raibh sé
tinn.
Fan thíos óir ní baol duit; d'agair sí é fanacht thíos óir nár bhaol dó.

35.19 Taobh amuigh d'athruithe pearsan agus aimsire agus mionathruithe eile (35.22,
35.23), fágtar gan athrú sa chlaoninsint
- príomhchlásail cheisteacha:
An bhfuil Tomás tinn? Fiafraigh de an bhfuil Tomás tinn.
Cár fágadh na lasáin? D'fhiafraigh mé di cár fágadh na lasáin.
Cé thú féin? Cuirfidh Brian faisnéis uirthi cé hí féin.
- fochlásail nach fochlásail den saghas atá i gceist in 35.18 :
Rithigí nuair a fhillfidh sí; abair leo rith nuair a fhillfidh sí.
Rachainn dá bhféadainn é; dúirt sé go rachadh sé dá bhféadadh sé é.

35.20	Más aimsir stairiúil atá sa bhriathar réamhrá, is iondúil aimsirí príomha na hinsinte
dírí a athrú de réir rialacha 15.23-24. Ní athraítear aimsirí atá stairiúil cheana féin.
Tá sé istigh; dúirt sí go raibh sé istigh.
Téann na garsúin an cóngar; dúirt sé go dtéadh na garsúin an cóngar.
Má thagann tú gheobhaidh tú iad; dúirt Séamas dá dtiocfadh sí go bhfaigheadh sí iad.