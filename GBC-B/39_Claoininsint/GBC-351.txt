351

Tiocfaidh Ciarán sula n-imeoidh Peig; dúirt mé go dtiocfadh Ciarán sula n-imeodh Peig.
Fan go bhfeice mé; dúirt Máire liom fanacht go bhfeic[f]eadh sí.

35.21	Má tá rogha dhá aimsir san insint dhíreach idir an fáistineach agus an foshuiteach
láithreach, nó idir an coinníollach agus an foshuiteach caite, tá an rogha chéanna ann san
aistriú go claoninsint. Léiríonn an sampla deireanach thuas an méid sin.

Ach is minic nach ndéantar aimsir stairiúil d'aimsir phríomha i gcás na copaile i dtosach
abairtí treise dar múnla copail + faisnéis + clásal coibhneasta, nó nuair is fíoras atá
neamhspleách ar am na cainte atá san insint dhíreach: tá Dia sna flaithis; dúirt an sagart go
bhfuil Dia sna flaithis.

ATHRÚ AR NA DOBHRIATHRA AMA

35.22	Más in aimsir stairiúil atá an briathar réamhrá is gnách na hathruithe seo a leanas a
dhéanamh ar dhobhriathra ama na hinsinte dírí (an fhoirm nua faoi lúibíní): inniu (an lá sin);
inné (an lá roimhe sin); amárach (an lá arna mhárach, an lá ina dhiaidh sin, an lá a bhí
chugainn) anóirthear, arú amárach (i gceann dhá lá); arú inné (dhá lá roimhe sin); i mbliana
(an bhliain sin); anuraidh (an bhliain roimhe sin); an bhliain seo chugainn (an bhliain a bhí
chugainn); anocht (an oíche sin); aréir (an oíche roimhe sin); [ar] maidin inniu (an mhaidin
sin, maidin an lae sin); [ar] maidin amárach ([ar] maidin lá arna mhárach); seachtain, mí,
bliain, etc., ó shin (seachtain, mí, bliain, etc., is an lá sin); anois (ansin, an uair sin).

ATHRÚ AR NA FOCAIL THAISPEÁNTACHA
35.23	Más sa tríú pearsa ar fad atá an focal réamhrá agus an chlaoninsint is gnách na
hathruithe seo a leanas ar na focail thaispeántacha (an fhoirm nua faoi lúibíní): anseo (ansin,
ansiúd, ann); an aidiacht seo (sin, úd); an forainm seo (sin, siúd); seo i bhfritéis le sin (sin i
bhfritéis le úd, siúd);