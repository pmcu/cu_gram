352

Níl an feidhmeannach anseo; deir cailín an teileafóin nach bhfuil an feidhmeannach ann.
Tabhair hata dó seo agus caipín dó sin; dúirt fear an tsiopa léi hata a thabhairt dó sin agus
caipín dó siúd.
Ach is féidir an chlaoninsint a chasadh ar shlite éagsúla d'fhonn soiléire:
Tá sí seo tuirseach; dúirt A le B go raibh an ghirseach tuirseach.
Déantar athruithe ar leith sa chlaoninsint ar abairtí copaileacha áirithe ina bhfuil seo, sin, siúd.

CLÁSAIL INTRIACHTÚLA

35.24 Is gnách clásail intriachtúla a fhágáil gan athrú sa chlaoninsint ach amháin athruithe
pearsan agus aimsire, agus aon athrú eile a dhéanamh orthu mar a dhéanfaí i gcás fochlásail
atá gaolmhar leo: Má chluineann sí thú! dá gcluin[f]eadh sí é!
Mura tú an óinseach! murarbh í an óinseach í!
M'anam go rachaidh mé! thug sé a anam go rachadh sé.
Dar an leabhar nach bhfaca mé iad! thug sé an leabhar nach bhfaca sé iad.

Ní gá focail intriachtúla a choinneáil sa chlaoninsint mura bhfuil gnó díobh. Féach mar atá
feicim agus anois ligthe ar lár sa chéad chlaoninsint leanúnach thíos (35.26).

ATHRUITHE EAGAIR

35.25 Is minic a athraítear eagar na bhfocal má oireann sin.
Stad ní dhearna mé; dúirt sé nach ndearna sé stad.
Má thagann sí imeoidh mé; dúirt sé go n-imeodh sé dá dtiocfadh sí.
Do ghníomhsa is é a mhill mé; dúirt an Fear Dubh gurbh é a ghníomhsan a mhill é.

CLAONINSINT AR SHLEACHTA LEANÚNACHA

35.26 Níl sé riachtanach ná inmholta briathar réamhrá a chur roimh gach abairt i
gclaoninsint ar shliocht leanúnach. Nuair a úsáidtear focal réamhrá is maith an rud é a athrú
anois agus arís d'fhonn na héagsúlachta, go háirithe nuair a thagann athrú atmaisféir (meon,