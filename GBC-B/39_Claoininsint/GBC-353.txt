353

tocht, luas, etc.) ar an insint dhíreach. Ba chóir iarracht a dhéanamh ar an gclaoninsint a
bheith cruinn, nádúrtha, soiléir, soléite.

Tá roinnt samplaí anseo thíos de chlaoninsint ar shleachta leanúnacha sa tríú pearsa ar lorg
briathair réamhrá stairiúil.
a) "Feicim," arsa an Sagart Mór le Bríd. "Anois imigh agus déan mar a iarrfaidh mise
ort. Tabhair leat do Choróin Mhuire agus do bhata agus gabh síos chun na trá go dtí an áit a
dtagann an ghirseach chugat. Déan fáinne leis an bhata sa ghaineamh, in Ainm an Athar, an
Mhic agus an Spioraid Naoimh. Gabh ar do ghlúine istigh ina lár nuair a fheicfidh tú an
ghirseach ag teacht, agus tosaigh ar an phaidrín. Iarr uirthi teacht isteach chugat, agus má
dhéanann sí sin, féadann tú bheith cinnte go bhfuil sí ceart go leor. Ach mura dtaga, diabhal
as ifreann atá inti. Cuir ceist uirthi cé hí féin agus caithfidh sí a insint duit. Más é an diabhal
atá ann ordaigh síos é go dtí an áit a d'fhág sé."

An chlaoninsint:
D'iarr an Sagart Mór ar Bhríd imeacht agus déanamh mar a d'iarrfadh sé féin uirthi. A
Coróin Mhuire agus a bata a thabhairt léi agus gabháil (dul) síos chun na trá go dtí an áit a
dtagadh an ghirseach chuici, agus fáinne a dhéanamh leis an bhata sa ghaineamh, in Ainm
an Athar, an Mhic agus an Spioraid Naoimh. Dúirt sé léi dul ar a glúine istigh ina lár nuair a
d'fheicfeadh sí an ghirseach ag teacht, agus tosú ar an phaidrín. A iarraidh uirthi [ansin]
teacht isteach chuici agus dá ndéanfadh (dá ndéanadh) an ghirseach sin, go bhféadfadh Bríd
bheith cinnte go raibh an ghirseach ceart go leor. Ach mura dtagadh (dtiocfadh), gur diabhal
as Ifreann a bhí inti. Dúirt sé léi ansin ceist a chur uirthi cérbh í féin agus go gcaithfeadh an
ghirseach a insint di. Má ba é (más é) an diabhal a bhí ann é a ordú síos go dtí an áit a
d'fhág sé.
b) "Chomh siúráilte agus atá bianna ar mhaide bacaigh," arsa Cormac, "is i ndiaidh an
tSíogaí atá sí imithe agus ní le grá dó é, ná mar mhaithe leis. Is iomaí cleas glic a dhein sé i