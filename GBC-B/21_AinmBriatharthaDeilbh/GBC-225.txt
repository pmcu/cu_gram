225

17.11 Nuair a bhíonn cuspóir acu is ea is mó a bhíonn cruth aidiachta briathartha ar
ghinideach na bhfocal seo: bleán, bruith, buaireamh, coimeád, druidim, fulaingt, goin, iamh,
iarraidh, iomramh, scríobh, siúl, tarraingt, téamh, tóch, tuirlingt.

17.12 Mar seo a leanas a infhilltear ainm briathartha gan chuspóir de réir ceann éigin de na
cúig dhíochlaonadh.

Sa chéad díochlaonadh atá mórán acu dar críoch consan leathan: uisce coiscreacain, bliain
bhisigh, lucht siúil, etc.

Sa dara díochlaonadh atá roinnt focal dar críoch consan caol: cóir aithrise, fonn titime, etc.

Sa tríú díochlaonadh atá focail dar críoch -áil, -íl, -áint, -úint, -cht agus cinn
bhaininscneacha dar críoch -chan: crann tógála, etc. agus na focail seo a leanas: crith,
díolaim, éag, foghlaim, íoc, reic, rith, seinm, slad, snámh, sníomh, tairiscint, triall, troid,
tuiscint: galar creatha, lucht leanúna, etc.

Sa cheathrú díochlaonadh go hiondúil a bhíonn ainm briathartha aonsiollach a bhfuil guta
fada ann nuair a úsáidtear mar ghnáth-ainmfhocal (go háirithe ar lorg an ailt) é: idir dhá
cheann na meá, ach droichead meáite.

Sa chúigiú díochlaonadh a bhíonn corrfhocal eile: scrúdú trialach.

17.13 Is de réir ceann de na cúig dhíochlaonadh a infhilltear na hainmneacha briathartha fada
a bhfuil cur síos orthu in 17.2 agus na cinn atá in 17.7.

17.14 D'fhéadfaí cuid mhaith de na hainmneacha briathartha a ghabhann leis na briathra
coimrithe a chur isteach in 17.10 nó in 17.12. Mar shampla, is de réir an dara agus an tríú
díochlaonadh faoi seach a infhilltear oscailt agus bagairt, agus is ionann na foirmeacha
ginideacha agus foirmeacha a n-aidiachtaí briathartha.

17.15 Níl aon iolra ag ainm briathartha ceart, ach féach 8.44.