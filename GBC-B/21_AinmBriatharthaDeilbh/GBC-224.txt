224

17.7 Tá dornán d'ainmneacha briathartha nach bhfuil aon bhriathar ag gabháil leo:
bádóireacht, bradaíl, cneadach, peataireacht, spailpínteacht, tincéireacht, etc. Agus tá cinn
eile ann a bhfuil a mbriathar annamh nó curtha ar leataobh ar fad: báisteach, caint,
fearthainn, magadh, etc. Mar ghnáth-ainmfhocail a dhíochlaontar iad.

An Ginideach

17.8 Má tá cuspóir (ainmfhocal nó aidiacht shealbhach) ag gabháil leis an ainm briathartha
san abairt (i.e. más le briathar aistreach a bhaineann sé) is ionann foirm an ghinidigh agus
foirm na haidiachta briathartha go hiondúil: lucht ceannaithe na mbeithíoch; fear inste scéil;
lá íoctha na rátaí; modh a húsáidte; in ann a dhéanta; chun a gcrochta; ar tí mo mharaithe.
Ach ní rómhinic a úsáidtear leaganacha den sórt thuas. Mar shampla, is túisce a déarfaí
ceannaí muc, tógálaithe tithe ná fear ceannaithe muc, lucht tógála (tógtha) tithe.

Leis an alt seo a bhaineann lucht leanta Ghoill (a naimhde, 9.9): ach le 17.10 a bhaineann lucht leanúna Ghoill (a chairde,
9.8).

17.9 Infhilltear ar nós ainmfhocal den tríú díochlaonadh ainmneacha briathartha dar críoch
-áil a bhfuil a mbriathra in aicme 3 (14.37), agus roinnt focal eile dar críoch -áil, -áint, -úint,
-cht (Aguisín): bean chardála olla; long thóraíochta fomhuireán.

17.10 Mura bhfuil cuspóir ag gabháil le ginideach an ainm bhriathartha (cibé acu aistreach
nó neamhaistreach a bhriathar) feidhmíonn sé mar aidiacht. Is ionann foirm an ghinidigh agus
foirm na haidiachta briathartha go hiondúil sna cásanna seo
- focail dar críoch -adh: rún cáinte, dán molta

Tá correisceacht ann: uisce fiuchaidh, tuilleadh teannaidh, lá troscaidh.
- focail dar críoch guta fada: bealach éalaithe, páipéar súite, boladh dóite, teach
cónaithe.

Ach féach 17.12 maidir leis an nginideach mar ghnáth-ainmfhocail.