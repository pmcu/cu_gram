18
Tá dhá fhuaim éagsúla ag sh (mar atá, h nó ch) i dtosach focail roimh ghuta caol.
- gheofá, gheit, dhíolamar, dodhéanta, soghearrtha

(xiii)	h: Níl leithne ná caoile i gceist:
- hata, mahagaine, cúlhalla, thit, thuas, ithe, rath, cith, thiocfainn; léifidh,
léifimid, léifinn, léifeadh, léifimis, léifidís, cheana (dobhriathar), shíl, sheas, Shéamais,
foshuíomh, athuair, leathfhocal, gnátharm.

1.29 Litreacha consanacha nach bhfuaimítear de ghnáth
- don fhear, d'fhreagair, athfhoilsiú, m'fheirm
- consan an ailt an agus é idir dhá chonsan: fear an tí, ar an mbóthar
- consan an réamhfhocail ag roimh ainm briathartha dar tús consan: ag moladh, ag
rith

Lena chois sin má tá ag ar lorg guta báitear ag ar fad: bhí sé ag rith > bhí sé rith.
- th i ndeireadh réimíre roimh chonsan: athdhéanamh, athlasadh, athleagan,
bithbhuan, gnáthdhuine

AN tAICEANN

1.30	Ar an gcéad siolla go hiondúil a chuirtear an t-aiceann nuair nach bhfuil guta fada
ná défhoghar in aon siolla eile: annamh, cuirim, dúnaim, eolas, amhras.

1.31	Sna cásanna seo cuirtear an t-aiceann ar an dara siolla: abhaile, abhus, aduaidh,
amach, amárach, amháin, amuigh, amú, anall, aneas, aniar, aníos, anocht, anoir, anois,
anonn, anuas, anseo, ansin, ansiúd, araon, aréir, arís, atá (foirm den bhriathar bí), atáim,
atáimid, atáthar, cibé, faraor, iníon, inné, inniu, isteach, istigh, laisteas, laistiar, laistigh,
lasbhus, lasmuigh, lasnairde, lastall, monuar, tráthnóna. Agus i gcás corrfhocal ón iasacht:
tobac.

1.32	Tá an scéal níos achrannaí maidir le cuid de na hainmneacha pearsanta agus sloinnte
agus focail chomhshuite:

Mobhí, Mocheallóg, Mac Conaola, Mac Conmara; Ó Maoileoin, Ó Maoilia, Ó
Maoldomhnaigh; drochdhuine, róthe, an-ocras, ardtráthnóna, inphósta, incheoil,
fíor-dhrochlá; athbhliain nó athbhliain, dea-labhartha nó dea-labhartha, leathfhocal nó
leathfhocal, sodhéanta nó sodhéanta, seanduine, seanbhean.

In 1.32-33 taispeánann cló trom cá bhfuil an príomhaiceann, agus cló iodálach an fo-aiceann, aon áit a bhfuil athrú cló san
fhocal.

1.33	Maidir le focail nach bhfuil i gceist in 1.31, 1.32, tá dhá nós ann: