10

1.7	Maidir le fad tá dhá shórt gutaí sa Ghaeilge, gutaí fada agus gutaí gairide. Is faide
fuaim guta fhada ná an fhuaim a bheadh ag guta gairid den cháilíocht chéanna sa suíomh
céanna i bhfocal nó in abairt.

Is guta cúnta guta a fhuaimnítear idir chonsain i bhfocal ach nach léirítear sa litriú.

1.8 Is iondúil gur guta fada guta a léirítear le
- litir a bhfuil síneadh uirthi: áit, dó, garsún
- ceann de na grúpaí ae, ao, eo, omh(a), umh: Gael, caor, beo, chomh, comhairle,
umhlaím
- i nó u roimh á, ó: fiáin, sióg, fuáil, ruóg
- a roimh rd, rl, rn, agus go minic roimh rr ag deireadh focail: bard, tharla, carnán,
barr.

1.9	Bíonn srónaíl ar na gutaí aiceanta (1.30-33) in aice m, mh, n, is é sin le rá go ligtear
cuid den anáil amach tríd an tsrón le linn a ndéanta: máthair, comhairle, cónaí, cúng,
amhras.

1.10 i Guta tosaigh ard (tosach na teanga a ardú go maith)
Gairid:

binn, ding, fill, im, intinn, millte, rince, titim;
cuir, muintir, uibheacha, uimhir, tuillte, suim;
biolar, iolar, fios, miodóg, mionna, pionta, sprionlóir;
áirithe, éirithe, tosaithe, cuimsitheach, slánaitheoir.

Bíonn i ina ghuta cúnta idir an dá chonsan sna péirí seo a leanas nuair is consain chaola iad
mura mbíonn guta fada rompu: (a) lb, lbh, lf, lg, lm (b) nb, nbh, nm (c) rb, rbh, rf, rg, rm. Tá
na gutaí cúnta marcáilte le fleiscíní: scoil-b, seil-bhe, doil-fe, ceil-ge, sail-m, bin-b, lin-bh,
ain-m, doir-b, gair-bhe, gair-fean, air-gead, air-m.

Fada:

bí, bhuailfí, céilí, díreach, náirím, neirbhís, tír;
caí, claí, ealaín, ealaí, mholfaí;
buí, guí, luím;
croí, cloí;
bailigh, éirigh, clúdaigh, sásaigh;
ceannaíonn, claíomh, naíonán, talmhaíocht;
bruíon, buíoch, luíonn, shuíomar;
íoc, cíoch, íochtar, bailíonn, filíocht;