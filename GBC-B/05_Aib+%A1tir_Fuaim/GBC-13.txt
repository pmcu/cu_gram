13
Bíonn ə ina ghuta cúnta idir an dá chonsan sna péirí seo a leanas nuair is consain leathana iad
mura mbíonn guta fada rompu: (a) lb, lbh, lf, lg, lm, lmh (b) nb, nbh, nch, nf, nm (c) rb, rbh,
rf, rg, rm. Tá na gutaí cúnta marcáilte le fleiscíní.

Al-bain, bal-bhán, deal-fa, bol-g, col-m;
Ban-ba, ban-bh, sean-chas, con-fach, sean-móir;
car-bad, dear-bhaím, mar-fach, fear-g, ar-m.

1.16 Na Défhoghair (péirí gutaí ag teacht le chéile)

ia = i+ə:
ciall, coitianta, diabhal, grianán, scian, sliabh, speisialta;
bliain, diaidh, fiaile, iaim, riail, triailim.

ua=u+ə:
anuas, bruach, cruach, fionnuar, suas, uasal;
chuaigh, fionnuaire, uaigneach, uair, uaisle;

au=a+u:
Cabhán, cabhlach, domhan, fabhra, gabhar, labhraím, tabharfar;
abhaill, cabhair, fabhair, tabhair;
creabhar, Eabhrais, Feabhra, leabhar;
creabhair, leabhair, meabhair;

cobhsaí, tobhach;
foghar, foghlaim, foghraíocht, rogha, toghaim;
bodhar, bodhaire, modhúil, odhar, todhchaí;
amhras, gamhain, macasamhail, ramhar;
cleamhnas, sleamhain, Teamhair.

I bpáirt den Ghaeltacht fuaimnítear -abh(a) go minic mar ó dúnta, e.g. labhair, tabhair, abhainn, gabhal, feabhas,
meabhrach.

ai=a+i:
adhairt, adhradh, radharc, meadhrán;
maidhm, raidhse, eidhneán, feidhm, meidhir, oidhre;
aghaidh, laghdú, saghas, teaghlach;
saighdiúir, saighead, Laighean, feighil, oigheann.