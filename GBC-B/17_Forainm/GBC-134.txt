134

13.30 Uatha firinscneach an fhorainm réamhfhoclaigh a úsáidtear ar lorg cá, cad, céard, cé de
ghnáth: cá (cad, céard) leis a mbuaileann na hiománaithe an sliotar? cé leis ar pósadh an dá
dheartháir?

Ach is é an t-iolra a úsáidtear i gcás an tabharthaigh rannaíoch: cé acu a rinne é? agus i gcás
an fhocail eatarthu: cé eatarthu a bhfuil sé?

13.31 Uatha firinscneach na haidiachta sealbhaí a úsáidtear idir dhá mhír an réamhfhocail
chomhshuite ar lorg cad, céard, cé:

Cad lena aghaidh iad sin? Le haghaidh na muc, an ea?
Cé ina choinne a raibh sibh ag imirt?

13.32 Gabhann an fhofhaisnéis uimhir an ainmní in ionad uimhir na faisnéise an uair annamh
is difriúil le chéile iad: ní hí mná na hÉireann í! an iad Dia iad?

TREISIÚ AR AN bhFORAINMNEACH

13.33 Tá trí bhealach thábhachtacha ann chun forainm pearsanta a threisiú cibé acu ina
sheasamh ann féin nó istigh i bhforainmneach éigin eile dó.
- an iarmhír threise a úsáid
- an forainm aisbhreathnaitheach féin a úsáid i gcomhaisnéis leis an bhforainmneach
- an forainm taispeántach, seo, sin, siúd a úsáid i gcomhaisnéis leis an bhforainmneach.
De ghrá na simplíochta tugtar treisfhocail ar an dá shórt forainm treise, agus ar na
hiarmhíreanna treise. Tá a bhrí speisialta féin ag gach ceann de na trí shaghas.

13.34 Is féidir féin a úsáid le haon phearsa nó le haon uimhir den fhorainmneach. Leis an tríú
pearsa a úsáidtear seo, sin, siúd, de ghnáth.

Ní infhilltear féin, seo, sin, siúd.