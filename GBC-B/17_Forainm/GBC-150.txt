150

13.82 Úsáidtear cé ag tagairt do rud nach duine roimh an alt le feidhm aidiachta: cén chaoi a
bhfuil tú? cén fáth nach ndearnadh é? cén uair a tháinig sí? cén fáth é sin? cé na báid iad
sin? cén cuan é seo? cén sórt claí é sin? cén capall atá tú ag dul a dhíol?

13.83 Déantar an forainm cé a úsáid i gceist ina n-iarrtar rogha a dhéanamh as péire nó as
cnuas níos mó, ina ndaoine nó ina rudaí na haonaid. Is iondúil go mbaintear feidhm as an
tabharthach rannaíoch, againn, agaibh, acu, ar lorg cé: cé acu bean (capall, leabhar) a bhí
ann? cé agaibh a bhfuair sé greim air? cé acu go Corcaigh nó go Gaillimh a d'imigh sé? níl a
fhios agam cé acu a ghlacfaidh Peig Eoin nó a dhiúltóidh sí é.

13.84 Má tá comparáid sa rogha féadtar an tabharthach rannaíoch a chur ar leataobh nuair
nach ainmfhocal iolra atá ann ná cnuasainm a thagraíonn do na nithe as a bhfuil an rogha le
déanamh: cé [acu] is daoire tae nó siúcra? cé [agaibh] is sine tusa nó Risteard nó Mánas?
Ach más ainmfhocal iolra nó cnuasainm atá ann, is gnách dhá thabharthach rannaíocha a
bheith ann, mar atá againn, agaibh, acu go réamhthagrach, agus de + ainmfhocal cinnte: cé
acu de mo chairde a gheobhaidh cuireadh? cé acu den bheirt is mó clú?

13.85	Is minic a bhíonn dhá fhocal cheisteacha i gceist reitriciúil: cad eile cad é mar a
gheobhaimid an t-airgead? cad eile [cad] a dhéanfadh sé ach é a ól? cad eile [cad é rud] iad
ach fiacha? [cad eile] cá bhfuil sé? [cad eile] cén chaoi a mbeadh sé ach láidir? cé eile [cé]
á d'fheicfeadh sí ann ach Seán? cé eile cé roimhe a bhfuil eagla ort?

AN FORAINM INTRIACHTÚIL

13.86 Úsáidtear cuid de na forainmneacha ceisteacha mar fhorainmneacha (nó aidiachtaí)
intriachtúla:
cá cá hiontas duit bheith tuirseach! cá mhéad a théann amú le foghlaim dhíomhaoin! cá
liacht uair a pheacaíomar!