144

13.63	Tugtar téarma an fhorainmnigh ar an bhfocal nó ar na focail a seasann an
forainmneach thar a gceann. Deirtear go bhfuil an forainmneach iarthagrach nó
réamhthagrach de réir mar is i ndiaidh an téarma nó roimhe atá sé. Sna samplaí in 13.64-71
tá cló trom ar an bhforainmneach, cló éadrom rómhánach ar an téarma agus cló iodálach ar an
gcuid eile den sampla.

An Forainm Iarthagrach

13.64 Is í an úsáid iarthagrach is coitianta: bhain Seán de a hata sula ndeachaigh sé isteach;
d'éiríodh na páistí agus théidís ar scoil; bhí leabhar á (= do a) léamh agam; rinne sí gáire
nach raibh a fhonn uirthi; ní hí sin an fhuinneog ar ar fhág mé iad.

Is léir ón dá shampla dheireanacha gur cás ar leith den téarma agus a fhorainmneach
iarthagrach atá sa réamhtheachtaí agus a iartheachtaí.

13.65 Uaireanta gabhann feidhm aidiachta breischéime leis an bhfrása dá (= do+a) +
ainmfhocal teibí céime: fuair sé gach sórt dí dá fheabhas; níl
eagla dá laghad orm; níl grá dá mhéad nach fuath a dheireadh.

Is í an aidiacht shealbhach fhirinscneach uatha a úsáidtear sna múnlaí sin, cibé inscne atá ag an téarma.

13.56 Is minic a úsáidtear forainmneach iomarcach d'fhonn treise nó cothromaíochta. Sna
cásanna sin bíonn an téarma saor de ghnáth, is é sin, seasann sé lasmuigh de chomhréir na
habairte: na fir a bhí anseo aréir tháinig siad ar ais inniu; an rud a fheiceann an leanbh is é a
dhéanann sé; ag Oireachtas na bliana seo caite is ann a labhair sé liom; capall is ea é; dá
dheirge iad is ea is fearr.

Sna samplaí seo a leanas, áfach, níl an téarma saor cé go bhfuil a fhorainmneach iomarcach.
Tá an briathar a ghabhann roimhe iomarcach leis: níl fear a bhuailte sa pharóiste, níl sin; bhí
scata de shaighdiúirí Síneacha agus oifigeach orthu, bhí sin ag cuardach na dtithe.

AN FORAINMNEACH RÉAMHTHAGRACH