149

13.78 Céard: Is ionann comhréir do céard agus do cad (nó cad é an rud) ach nach gnách
céard a úsáid roimh chuige: céard leis ar briseadh é? céard ina choinne a raibh sé? céard é
sin? céard eile? céard atá ann?

13.79 Cé nach dtagraíonn cad agus céard don duine, is minic iad ag tagairt don saghas duine
atá ann: cad (cad é, céard) atá ann ach amadán? cad é rud (céard) é féin ach oiread le haon
fhear eile?
Peadar: Cad é rud é (What is he)? Pól: Cléireach bainc.
Sinéad: Céard é? Siobhán: Mac óg (caint faoi ghnéas linbh).

13.80 Cé: Don duine nó don rud a thagraíonn cé. Baintear feidhm as foirmeacha coibhneasta
den chopail i gcumasc le cé sna cásanna seo
- cérbh = cé + an fhoirm stairiúil dhíreach roimh an bhforainm pearsanta: cérbh é (í, etc.)?
- cér = cé + an fhoirm neamhdhíreach (príomha nó stairiúil) roimh díobh nuair atá gaol i
gceist: cér díobh thú? cér díobh Aodh Rua?
- cér (= cé + an fhoirm neamhdhíreach stairiúil den chopail) roimh leis (forainm
réamhfhoclach) nuair atá úinéireacht i gceist: cér leis an ardríghe an t-am sin?

Níl aon rian den chopail roimh leis más aimsir phríomha atá i gceist, nó mura bhfuil gaol i gceist: cé leis anois iad? cé leis
a raibh tú ag caint?

13.81 Úsáidtear cé ag tagairt don duine
- roimh an bhforainm réamhfhoclach: cé aige a bhfuil an scuab? cé dó ar thug tú é?
- roimh an bhforainm pearsanta nó taispeántach: cé hé? cé sin? cé mé féin?
- roimh an réamhfhocal: cé ina choinne? cé ar a shon?
- roimh an dobhriathar: cé eile?
- roimh bhriathar nó roimh mhír choibhneasta: cé atá ag caint? cé a rinne é? cé a bhfuil an
tae ina chomhair?
- le feidhm aidiachta roimh an alt: cén sagart é seo? cé na fir a d'imigh?