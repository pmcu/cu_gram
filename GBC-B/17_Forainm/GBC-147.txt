147

- do chlásal neamhspleách: is amhlaidh mar a bhí an scéal, bhí sé ag fáil bháis den ocras.
- d'fhonn treise: is amhlaidh a gortaíodh é; an amhlaidh nach dtuigeann tú mé? ní
hamhlaidh atá sí tinn!

Foirm choibhneasta dhíreach a bhíonn ar lorg amhlaidh.

13.70 Úsáidtear an focal caoi go réamhthagrach
- ag tagairt do chlásal neamhspleách: is é an chaoi a bhfuil an scéal, níl ag éirí le Seán.
- d'fhonn treise: is é an chaoi ar gortaíodh é; an é an chaoi nach dtuigeann tú mé?

An fhoirm choibhneasta neamhdhíreach a leanann caoi.

13.71 Úsáidtear an focal rud
- go hiarthagrach: dúirt mé leis éirí, rud a rinne sé
- go réamhthagrach d'fhonn treise: is é rud a gortaíodh é; an é rud nach dtuigeann tú mé?
An fhoirm choibhneast a dhíreach a leanann rud.

AN FORAINM ATHFHILLTEACH FÉIN
13.72 Úsáidtear an forainm athfhillteach féin i gcomhaisnéis le forainmneach eile nuair is air
féin a dhéanann an gníomhaí an gníomhú: ghortaigh sí í féin; bhí sé á bhearradh féin; ná bí
ag déanamh amadáin díot féin.

Is forainm aisbhreathnaitheach gan treisiú an forainm athfhillteach go hiondúil.

13.73 Ní gnách béim ghutha láidir ar an bhforainm athfhillteach mura treisfhocal é san am
céanna. Is treisfhocal athfhillteach é sna samplaí seo a leanas:
Peadar: Ar mharaigh sé an leon? Pól: Mharaigh sé é féin.

13.74 Fágtar an forainm athfhillteach ar lár go minic nuair nach gcuireann sin isteach ar an
tsoiléire: bhí mé ag ligean orm; chuir sé air a hata; lig an t-amadán gáir as; tóg ort! beir as
tú!

AN FORAINM CEISTEACH