136

n-arán-na, ár gcoinín-ne, bhur ngeatasa, bhur bpáircse, a gciallsan, a bpáistesean, mo leanbh
bochtsa, do chuid Gaeilgese (do chuidse Gaeilge)
briathra táite téimse, rachainnse, tógsa, cas-sa, buailse, bris-se, mholamarna, chuirfimisne,
rithigíse, bheidís-sean

13.38 Maidir leis na foirmeacha treise ní mór a thuiscint
- nach gcuirtear aon bhéim ghutha ar an aidiacht shealbhach
- gur ar an eilimint den fhorainmneach is forainm (agus nach ar an eilimint is
réamhfhocal nó briathar) atá an treisiú: romhainne, chuireamarna
- nach gcuirtear aon bhéim ghutha ar na hiarmhíreanna féin: acusan, a mhacsan,
rithfidís-sean, iadsan, annsan, dósan.

Do bhrí na cainte a thagraíonn "treisiú" san alt seo. Do neart an ghlóir a thagraíonn "béim ghutha".

13.39 Ionad na dTreisfhocal féin, seo, sin, siúd

Is gnách gurb ionann ionad na dtreisfhocal féin, seo, sin, siúd agus ionad na n-iarmhíreanna
ach nach naisctear iad le haon fhocal eile:
- le forainm pearsanta: mé féin; é seo; í sin; iad siúd
- le forainm réamhfhoclach: ort féin; leis sin
- le haidiacht shealbhach: mo bhróga féin; mo leanbh bocht féin; mo chuid Gaeilge féin; a
bhróga sin; a leanbh bocht siúd; a gcuid Gaeilge seo
- le foirm tháite an bhriathair: déan féin é; chuirfidís siúd eagla ort.

13.40 Má thagraíonn dhá fhorainmneach don rud céanna i gcomhthéacs agus go bhfuil
treisfhocal ag gabháil leis an gcéad cheann ní gnách treisfhocal a chur leis an dara ceann: dá
dtiocfaidís féin agus an t-airgead a bheith leo; suighse síos agus fan ciúin; tá mo pheannsa
caillte agam ach tá mo pheann luaidhe liom; tabhair toirtín di sin agus lig di imeacht.
Tarlaíonn sin go rímhinic i gceist agus freagra:

Peadar: An é féin a rinne iad? Pól: Is é.