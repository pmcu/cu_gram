126

13

NA FORAINMNIGH

AN FORAINM PEARSANTA

13.1 Tá trí shórt forainm pearsanta ann, an ceann gnách, an ceann neodrach ea, agus an
ceann éiginnte té. Is ar an gceann gnách amháin a thráchtar sa rannóg seo.

Seo iad na forainmneacha pearsanta:
uatha 1 mé; 2 tú, thú; 3f sé, é; 3b sí, í.
iolra 1 sinn, muid; 2 sibh; 3 siad, iad.

13.2 Úsáidtear thú mar chuspóir briathair: molaim thú, caillfear thú, agus nuair is ainmní
é ar lorg na faisnéise in abairt chopaileach: mo cheol thú; chugam aniar thú; cér díobh thú?

Is gnách go n-úsáidtear tú sna cásanna eile; ar chuala tú? is tú an captaen; nach tú an
óinseach? ach tú; gan tú; tú a bheith i ngrá; agus tú déanach!

Ní úsáidtear sé, sí, siad ach mar ainmní go díreach ar lorg briathair fhaisnéisigh: chuaigh sé
(sí, siad) amach; tá sé (sí, siad) anseo.

I ngach cás eile, é, í, iad na foirmeacha a úsáidtear sa tríú pearsa: rachaidh Seán agus í go
Sasana; thiocfaidís abhaile agus iad fliuch; is capall é; is iad an dream is fearr iad; sin [é] é;
cé hé mé?; déan é; mholfaí iad; níl agam ach é; téigh gan í; cinn eile seachas iad; idir í agus
an tine; le hí a phósadh; ceann mar é; chun iad a mholadh, murab é (ach ab é) an t-ól bheadh
an tsláinte go fóill aige; bhí mé caillte murach (mura mbeadh) iad.

AN FORAINM RÉAMHFHOCLACH
13.3	Seo iad na forainmneacha réamhfhoclacha agus na réamhfhocail lena ngabhann siad.