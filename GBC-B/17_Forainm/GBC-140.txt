140
- áit (in aice an éisteora nó giota amach ón gcainteoir): cad é an rud é sin atá agat?
tabhair dom an leabhar sin; cé hé sin? fanaidís sin ansin.

Tá correisceacht ann: sin é agat mé i m'fhear cinn riain.
- am (tamall ó shin): cad é sin a dúirt tú? an abairt sin thuas; sin é an rud a chuala mé;
idir sin is meán oíche; roimhe sin; ina dhiaidh sin
- meas (fuaráil): Tadhg Ó Sé sin
- gluaiseacht (ón gcainteoir): sin amach (isteach) é.

13.50 Léiríonn úd, siúd, ansiúd eatramh mór a bheith idir an cainteoir agus an rud atá i
gceist aige.
- áit (giota maith ar shiúl): a fhir úd thall ar an gclaí!; féach orthu siúd; tabhair chugam é
siúd; siúd ansiúd é
- am (fada ó shin): an rud úd a dúirt Críost; iad siúd a bhí liom anuraidh; cá hainm siúd
é?
- meas (béasach): éist, a bhean úd (madam); (ardmheas): Pádraig Mac Piarais úd;
tógaimis lia os a leacht siúd; (drochmheas): fan amach uathu siúd; Diarmaid Mac Murchú
úd.

13.51 Léiríonn na comhráite seo a leanas mar a úsáidtear seo, sin, siúd, ag tagairt don
chomhrá é féin:
Peadar: Nach bhfuil a fhios agat gur briseadh cos leis?
Pól: B'fhéidir gur chuala mé rud éigin faoi sin.
Peadar: Tá siúd amhlaidh. Agus seo rud eile....

Is don abairt roimhe atá sin ag tagairt. Don abairt roimh an abairt roimhe atá siúd ag
tagairt.Don abairt atá le teacht atá seo ag tagairt:
Sinéad: Bíonn páistí an oileáin ag siúl i gceann míosa.