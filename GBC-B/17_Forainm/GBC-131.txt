131

forainmneach baininscneach a úsáidtear le baineannaigh: sin í an cailín ag cur uirthi a cóta;
feicim scológ agus é ag tiomáint a chuid eallaigh roimhe; amhránaí maith í (Nóra);
comharsa mhaith é (Seán); is í an captaen í.

Ach is gnách an forainmneach firinscneach a úsáid ar lorg cé, cibé
- más fo-ainmní in abairt chopaileach é: cé hé an bhean sin? "an bhfuil a fhios agat cé hé
mé?" ar sise; cibé hé í féin.

Ach téann an ghnáthriail i bhfeidhm más ainmní é: cé hí féin? cé hí Peig? cibé hí féin.
- más forainm réamhfhoclach é: cé leis (air) ar pósadh Éanna? cé leis a raibh Eoin ag
damhsa?
- más aidiacht shealbhach idir dhá mhír an réamhfhocail chomhshuite é: cé lena aghaidh
an gúna? cé ina choinne a raibh Eibhlín ag imirt? (cluiche cailíní)
- má tá an dá ghnéas i gceist; is cuma cé a thiocfaidh, ina fhear nó ina bhean é.

An Inscne i gcás Ainmhithe agus Rudaí Neamhbheo

13.20 Más ainmhithe nó rudaí neamhbheo atá i gceist is gnách go ngéilleann inscne an
fhorainmnigh d'inscne a ainmfhocail: is lao baineann é; is fuiseog fhireann í; tá trí choileán
aige (madra baineann); an bhfaca tú é (peann)? chaill mé í (scian).

Ach de réir ghnéas an ainmhí a chinntear inscne an fhorainmnigh i gcomhthéacs ina bhfuil an
gnéas go mór i gceist: tá searrach inti (asal).

13.21 Forainmneach baininscneach a sheasann do árthach (bád), bád, soitheach (= bád):
árthach deas í; bhí an bád ina luí ar a béal fúithi.

Féadann an forainmneach bheith firinscneach nó baininscneach i gcás capall, carr, cú, rásúr,
claíomh, clog, leabhar agus corrfhocal eile.

13.22 Forainmneach firinscneach a ghabhann leis na focail áit, uair (am): is é an áit is fearr
é; sin é an uair a cailleadh an fear bocht.