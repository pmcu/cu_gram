143

- ansin (dobhriathar ama nó áite); ann sin (foirm fhirinscneach na bhfocal inti sin); annsan
(foirm fhirinscneach an fhocail intise)
- croith é! (shake it!); croith féin é! (shake it yourself!); croithse é! (you shake it!); croith
thú féin! (shake yourself!); croithse thú féin! (you shake yourself!).

Is é an forainm athfhillteach féin atá sna frásaí croith[sé] thú féin, thuas. Féach 13.72.

Peadar: Buail an liathróid, a Phóil.
Pól: Ní fhéadfainn é. Buailse í, a Philib.
Pilib: Ní bhuailfidh. Buail féin í.

13.61 Na Treisfhocail agus Úinéireacht, Gaol, etc.
Úsáidtear an treisfhocal taispeántach, agus, go hiondúil, iarmhír nó an treisfhocal féin i
gcuideachta na bhfocal agam, agat, etc. i bhfrásaí tábhachtacha áirithe a léiríonn úinéireacht
nó gaol. Le hainmneacha daoine agus leis na focail baile, teach, tír is mó a úsáidtear iad:
Seán seo againne; Dónall seo (sin) agaibhse; Síle seo againn féin; Pádraig seo aici féin; an
teach seo againne; tá Gráinne thíos tigh seo agaibhse; d'fhág siad an tír seo acu féin; an
baile seo againne; na gadhair sin acusan.

Uaireanta ní bhíonn aon treisiú ar an bhforainm réamhfhoclach: an teach pobail seo acu; an
bosca lasán seo agam.

13.62 Ord na bhForainmneacha
Tugtar tús áite don chéad phearsa agus deireadh áite don tríú pearsa nuair a cheanglaítear dhá
fhorainmneach nó forainmneach agus ainmfhocal le focail mar agus, nó, ná nó leis an
gcopail. Foirmeacha treise is mó a bhíonn i gceist: idir mise agus tusa; agatsa nó aigesean;
linn féin ná leosan; dá mba mise tusa; dá mba mé tú d'imeoinn; mise agus an rí; sibhse agus
na mná rialta.

FORAINMNIGH IARTHAGRACHA & RÉAMHTHAGRACHA