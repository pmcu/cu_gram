128

mo chos; m'úll; do bhróg; d'ubh; a bhríste; a aiséirí; a gúna; a hál; ár mbád; ár n-arán; bhur
dteach; bhur n-athair; a gcairde; a n-athair.

Má chuirtear an uimhir dhá isteach idir an aidiacht shealbhach agus a ainmfhocal fanann an
t-athrú tosaigh mar a bhí: a dhá gúna (hordóg); ár (bhur, a) dhá mbád (n-ordóg).

Tabhair faoi deara na foirmeacha seo; do m'athair; do d'athair; mo fhreagra; do fhlaigín.

13.5 Táthaítear na réamhfhocail de, do, faoi, i, le, ó, trí leis na haidiachtaí sealbhacha dar
tús guta mar seo go hiondúil
- le a: dá (<de), dá (<do), faoina, ina, lena, óna, trína: dá chosa (cosa, gcosa), etc.
- le ár: dár (<de), dár (<do), faoinár, inár, lenár, ónár, trínár

Ní tháthaítear i gcás go dtí a (ár). Ní úsáidtear an réamhfhocal go roimh mo, do, etc. go hiondúil: go dtí mo (do, a, ár)
namhaid.

13.6 Nuair a thagann faoi, go, le, ó, trí roimh a chéile ligtear a ar lár de ghnáth: ag
séideadh faoi chéile; ó áit go chéile; ag troid le chéile; tá mé trí chéile agat; cuir ó chéile iad.
Ní ligtear a ar lár ar lorg na réamhfhocal eile: dá chéile; ina chéile; ar a chéile; etc.

Fanann an séimhiú ar chéile ar lorg go, le.

13.7 Roimh an ainm briathartha cuirtear á in ionad dá (= do+ a) (13.5), agus is minic arna
in ionad ar a (san aimsir chaite): á ól (hól, n-ól); arna fhoilsiú (foilsiú, bhfoilsiú).

13.8 Is minic an focal cuid idir an aidiacht shealbhach agus a hainmfhocal nuair atá teibíocht
nó iolra nó ábhar do-áirimh i gceist: a cuid eolais; a cuid leabhar; mo chuid gruaige (siúcra).

13.9 Úsáidtear an aidiacht shealbhach go comhaisnéiseach leis an ainmfhocal a leanann í in
abairtí den sórt seo a leanas: chuir sé ina bpéirí iad; bhunaigh siad iad féin ina gcoiste; roinn
an t-airgead ina dhá chuid; tá an t-uisce ag imeacht ina ghal; tháinig siad ina mbeirteanna
(ina dtriúir is ina dtriúir, etc.); chuaigh siad a dtriúr ann; tabhair dúinn ár mbeirt é.

13.10 Sna frásaí mo dhuine, mo Dhónall, do Shéamas is minic a chuireann an aidiacht in iúl
gur duine a bhí i gceist cheana atáthar a mhaíomh: tá mo dhuine tinn; tháinig mo Dhónall
cóir abhaile; sin é do Shéamas anois agat.