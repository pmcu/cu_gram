139

- thar ceann an fhorainm phearsanta: tá sin ceart; ól seo; an bhfuil siúd amhlaidh? léim
siúd ar an gcapall; sin cat; seo an mála; siúd an fhírinne; cad seo? cé sin? sin sin; mar seo;
go dtí sin; gan siúd a ól
- le feidhm dobhriathair: chomh hard seo (sin, siúd).

Is dobhriathra na cumaisc ansin (am, áit), anseo (áit), ansiúd (áit).

13.46 Tá sé caoithiúil cur síos anseo ar aidiachtaí taispeántacha chomh maith le
forainmneacha taispeántacha.

Seo, sin, úd na haidiachtaí taispeántacha. Murab ionann is na forainmneacha taispeántacha, ní
gnách béim ghutha a chur ar na haidiachtaí seo. Is féidir a n-úsáid i ngach tuiseal go fiú an
ghairmigh (9.15), agus leis an alt nó gan an t-alt (7.10).

13.47 Tá na focail thaispeántacha go léir difriúil leis na treisfhocail eile sa mhéid go
gcuireann siad in iúl eatramh de shórt éigin a bheith idir an cainteoir agus an rud atá i gceist
aige, eatramh slí, eatramh ama, eatramh measa, etc. Is féidir trí roinn a dhéanamh díobh: seo,
anseo; sin, ansin; úd, siúd, ansiúd.

13.48 Léiríonn na focail seo, anseo, cóngaracht don chainteoir.
- áit (in aice an chainteora): an fear seo; iad seo; a litir seo; air seo; fanaidís seo leat; seo
é é; ól seo; fan anseo
- am (ionann is láithreach nó díreach caite): an abairt seo a leanas; roimhe seo; faoin taca
seo; an mhí seo caite
- meas (muintearas): a bhean seo (my good woman); a ghiolla seo (my dear chap); cad é
seo is ainm duit (an cainteoir ag cur in iúl, le cneastacht nó le searbhas, gur chóir go mbeadh
a fhios sin aige)
- gluaiseacht (i dtreo an chainteora); seo amach (isteach) é.

13.49 Léiríonn sin, ansin, eatramh measartha a bheith idir an cainteoir agus an rud atá i
gceist aige: