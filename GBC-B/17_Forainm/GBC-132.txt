132

13.23 An forainmneach firinscneach is iondúil ar lorg na bhforainmneacha ceisteacha cad,
céard, cá:
Peadar: Cad é sin? Pól: Is fuinneog í.
Cad as a bhfaightear an bainne? As an mbó, an ea?
Cá hair a bhfuil tú ag caint? Ar bhó, an ea?

D'fhéadfadh an cainteoir cad í, céard í, etc. a rá dá mb'eol dó inscne an ainmfhocail a bheadh sé a iarraidh, e.g. i gcás
múinteora ag ceistiú daltaí, nó i gcomhrá mar seo:
Peadar: An bhfaca tú í? Pól: Céard (cad) í? Peadar: Mo scian.

An fhoirm fhirinscneach is iondúil ar lorg cibé acu in abairtí mar seo: bhí tuin ar a theanga cibé acu ina Ghaeilge nó ina
Bhéarla an chaint.

An Forainmneach Firinscneach i gcásanna eile

13.24 Is é an forainmneach firinscneach a úsáidtear go hiondúil in ionad clásal ainmfhoclach
nó frása ainmfhoclach, agus i gcásanna eile nach mbeadh aon chúis ar leith ann chun an
fhoirm bhaininscneach a úsáid: tá a fhios agam cá bhfuil sé; tá sé furasta bheith ag caint; an
mar sin é? sin é (=is leor sin); cibé scéal é; ina dhiaidh sin; roimhe sin; os a choinne sin (an
forainmneach ag tagairt d'eachtra éigin sna trí shampla dheireanacha).

13.25 Mar an gcéanna i gcás trácht ar an aimsir, ar an am, ar an bhfad slí: tá sé fuar (fliuch,
etc.); tá báisteach (sioc) air; tá aiteall aige; tá aithne an lae air (an chéad chuid de bhánú an
lae); bhí sé a trí a chlog; bhí sé ina oíche nuair a thángamar; tá sé céad míle as seo go
Corcaigh.

Ach má luaitear an focal aimsir, uair (aimsir), uain, is é an forainmneach baininscneach is
gnách: is deas an aimsir í; is millteanach an uair (uain) í.

Inscne an Fhorainmnigh in Abairtí Aicme & Ionannais áirithe