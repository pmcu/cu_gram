135

13.35 Ní úsáidtear an iarmhír threise de ghnáth ach i gcás daoine. Tá iarmhír ar leith ann le
haghaidh gach pearsa agus uimhir den fhorainmneach, agus le haghaidh gach inscne den tríú
pearsa uatha.

Más aidiacht shealbhach atá le treisiú, naisctear an iarmhír le foirceann an ainmfhocail atá an
aidiacht shealbhach a cháiliú, nó leis an gceann deireanach de cháilitheoirí eile an
ainmfhocail sin más ann dóibh.

Más forainm réamhfhoclach nó forainm pearsanta iolra nó foirm tháite de bhriathar atá le
treisiú, naisctear an iarmhír lena fhoirceann.

Más forainm pearsanta uatha atá le treisiú tá foirm threise ar leith ann chuige.

13.36 An Forainm Pearsanta agus an Iarmhír Threise

Tá na foirmeacha gan treise faoi lúibíní.

uatha 1 mise 2 tusa, thusa 3f seisean, eisean 3b sise, ise
(mé) (tú, thú) (sé, é) (sí, í)
iolra 1 muidne, sinne 2 sibhse 3 siadsan, iadsan
(muid, sinn) (sibh) (siad, iad)

An treorú a thugtar faoi thú, é, í, iad, (13.2) tá sé inleanta fosta i gcás thusa, eisean, ise,
iadsan faoi seach.

13.37 Foirmeacha eile den Iarmhír Threise
uatha 1 -sa, -se	2 -sa, -se 3f -san, -sean 3b -sa, -se
iolra 1 -na, -ne, -e 2 -sa, -se	3 -san, -sean

Le focail dar críoch litir leathan a naisctear -na, -sa, -san; agus le focail dar críoch litir chaol a naisctear -e, -ne, -se, -sean.
forainmneacha réamhfhoclacha liomsa, uaimse, ortsa, duitse, dósan, as-san, airsean,
leis-sean, roimpise, againne, ionaibhse, eatarthusan, dóibhsean
aidiachtaí sealbhacha mo chapallsa, mo mháthairse, mo chos-sa, m'ingnese, do bhrógasa,
d'eochairse, a bhatasan, a gháiresean, a cíorsa, a gruaigse, ár mbádna, ár máistirne, ár