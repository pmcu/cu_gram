137

Siobhán: Cad a dhéanfása? Sinéad: D'éireoinn.
Gearalt: An tusa Gearóid? Gearóid: Is mé.
Cáit: An é sin é? Caitlín: Ní hé.

Ach má tá rogha le déanamh idir dhá rud, b'fhéidir go mbeadh an dara treisfhocal
riachtanach:
Peadar: Cé acu tusa nó Seán a bhí ann? Pól: Mise.
Siobhán: Cé agaibh is sine tú féin nó Síle? Sinéad: Mé féin.
Gearalt: An libhse nó leosan é? Gearóid: Is linne.
Cáit: Cé agaibh a rachaidh, sibhse nó iadsan? Caitlín: Rachaimidne.
Diarmaid: Cé acu é seo nó é sin a bhris iad? Dónall: É sin.

13.41 Ní gnách ach oiread iarmhír a chur le forainm pearsanta atá ina fhaisnéis in abairtí
mar is í a bhí ann; is mé nach mbíonn uaigneach mar is iondúil béim ghutha láidir ar a
leithéid d'fhaisnéis.

FÉIN INA THREISFHOCAL

13.42 Úsáidtear an forainm aisbhreathnaitheach féin mar threisfhocal i gcomhaisnéis le
forainmneach agus uaireanta le hainmfhocal nuair a thagraíonn an focal sin do rud éigin a bhí
i gceist roimhe sa chomhthéacs. Sin an chúis a ndeirtear go bhfuil sé aisbhreathnaitheach.
Bíonn béim láidir ghutha ar an bhfocal féin.

Sna cásanna is simplí bíonn féin agus a chomhfhorainmneach agus a dtéarma san abairt
chéanna: cóiríonn gach saighdiúir a leaba féin (a an forainmneach, saighdiúir a théarma agus
féin).

Is minic an téarma in abairt eile:
Peadar: Cá bhfuil rásúr Sheáin? Pól: Tá sé aige féin.
Siobhán: Cén leabhar atá ag Síle? Sinéad: A leabhar féin.
Nó d'fhéadfadh an tagairt bheith do dhuine atá i ndiaidh labhairt: