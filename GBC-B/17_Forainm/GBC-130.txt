130
Úsáidtear an forainm pearsanta faoi réir ag réamhfhocal sna cásanna seo
- ar lorg ach, gan, go dtí, mar, murach, ná, seachas: níl ann ach sibh; tar gan í; ní spórt go
dtí é; fir mar iad; murach é; b'fhearr cailíní ná sibh; níl peann ar bith eile agam seachas é
- ar lorg idir i bhfrásaí dar múnla "A agus B": idir é agus í; idir mé agus m'athair; idir sinn
agus an mhuintir a chuaigh romhainn; Dia idir sinn agus an t-olc; idir tú agus an tine
- mar ghníomhaí nó mar chuspóir ag ainm briathartha: daoradh Brian as iad a ghoid;
chrom Síle ar é a dhéanamh; tabharfar faoi mé a smachtú; ciontach in í a leonadh; le sinn a
thiomáint; roimh sibh a scaoileadh; chun tú a phósadh; murach iad a bheith tinn.
Ní gnách forainm ar bith a bheith faoi réir ag na réamhfhocail a, ag, dar, go, os.
In aon chás eile is iondúil forainm réamhfhoclach a dhéanamh de réamhfhocal + forainm.
Sórt dobhriathair an cumasc sin go minic: rith Eoin eadrainn; tá áthas orm; bíodh ciall agat.
Sórt aidiachta é uaireanta eile: thogh Seán capall liom; is mac dóibh Gearóid.

13.17 An Forainmneach faoi réir ag Réamhfhocal Comhshuite nó ag Ainm Briathartha
Toisc gurb ionann aidiacht shealbhach agus ginideach an fhorainm phearsanta, is í a úsáidtear
faoi réir ag réamhfhocal comhshuite nó ag ainm briathartha, ach is gnách a rá gur ag cáiliú na
bhfocal sin atá sí. Roimh an ainm briathartha a thagann sí: bhí Oscar do mo mholadh.
Tagann sí idir dhá mhír an réamhfhocail chomhshuite: faoi do choinne; os ár gcomhair;ina
n-aghaidh.

INSCNE AN FHORAINMNIGH

13.18 Sa tríú pearsa uatha amháin atá foirmeacha éagsúla ag an bhforainmneach maidir le
hinscne.

13.19 An Inscne i gcás Daoine

Is é gnéas an duine agus ní hí inscne an ainmfhocail a chinneann inscne an fhorainmnigh go
hiondúil. Is é an forainmneach firinscneach a úsáidtear le fireannaigh agus is é an