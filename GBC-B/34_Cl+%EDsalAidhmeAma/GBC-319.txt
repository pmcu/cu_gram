319

30

CLÁSAIL AIDHME & CLÁSAIL AMA

AN CLÁSAL AIDHME

30.1 Clásail aidhme a thugtar ar chlásal dobhriathartha a insíonn an aidhm atá le
gníomhú bhriathar an uaschlásail. Seo na príomhshaghsanna
- clásail dhearfacha dar tús go (gur), nó go (gur): suigh síos [nó] go ndéana tú do
scíth; shuigh sé síos [nó] go ndéan[f]adh sé a scíth.
- clásail dhiúltacha dar tús ar eagla go, ar fhaitíos go, sula, gan fhios nach: fan
ciúin ar eagla go (ar fhaitíos go, sula) gcloisfí thú; cuir ort do chóta mór gan fhios nach
slaghdán a gheofá.
- clásail dhédhiúltacha dar tús ar eagla nach, ar fhaitíos nach: lasaimis tine ar
eagla (ar fhaitíos) nach bhfeicfí sinn.
- clásail dhearfacha agus dhiúltacha dar múnla ar shlí (chun,, d'fhonn is, i dtreo is,
i riocht is, ionas, le, le hionchas, sa chaoi, sa chruth, sa dóigh) + clásal ráiteasach: éireoidh
mé go moch ar shlí (chun, etc.) go mbeidh mé in am ag an traein; cheannaigh mé ticéad fillte
ar shlí (chun, etc.) go sábhálfainn cúpla punt; d'fhan sé liom ar shlí (chun, etc.) nach bhfeicfí
é.
- clásail dar múnla féachaint + fochlásal ceisteach: chuardaigh siad an loch
féachaint an bhfaighidís an corp; téigh amach féachaint cá bhfuil an dóiteán.

30.2 Is féidir dhá chlásal chomhordaitheacha aidhme a chur i ndiaidh a chéile: chuamar
ann go bhfeicfimis an Taoiseach agus go n-éistfimis leis na cainteoirí.

Ach is minic frása ainm bhriathartha in ionad an dara clásal aidhme: chuamar ann go
bhfeicfimis an Taoiseach agus éisteacht leis na cainteoirí.

Is an-mhinic freisin frása ainm bhriathartha ag cur aidhme in iúl gan aon chlásal aidhme
roimhe (18.26-27).