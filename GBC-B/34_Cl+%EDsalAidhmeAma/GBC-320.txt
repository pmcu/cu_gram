320

30.3 Tá a lán frásaí aidhme eile ann freisin:[de] gheall ar (ar mhaithe le, ar son)
chomhairle a fháil.

AN CLÁSAL AMA
30.4 Clásal ama a thugtar ar chlásal dobhriathartha a thugann eolas i dtaobh an ama atá i
gceist ina uaschlásal. Seo na príomhshaghsanna
- clásail dar tús go (gur), go dtí go (gur), nó go (gur), go dtí nach (nár), sula(r),
ach a(r): d'fhan sé ann go (go dtí go, nó go) bhfuair sé bás; d'imir sé leis go dtí nach raibh
pingin fágtha aige; d'imigh an cabhlach sular éirigh an ghrian; íocfaidh tú as ach a
bhfaighidh mise greim ort.

Níl ach foirm dhiúltach amháin ag go, go dtí go, nó go, mar atá, go dtí nach.
- clásail dar tús chomh + dobhriathar ama + agus (nó is): chomh luath agus a
thiocfaidh sé tosóidh sé.
- clásail dar tús nuair: nuair a tháinig Bríd d'éirigh mé as an obair.
- clásail dar tús ainmfhocal sa tuiseal ainmneach ama theith sé an túisce (an
nóiméad, an lá, etc.) a chuala sé an scéal (clásal coibhneasta díreach); theith sé an
túisce (an nóiméad, an lá, ...) ar chuala sé an scéal (clásal coibhneasta
neamhdhíreach)
- clásail dar tús níos + breischéim dobhriathair ama + ná: tháinig sé níos déanaí
(deireanaí, luaithe, moiche, túisce) ná a dúirt sé.
- clásail dar tús ó: níor chualamar aon trácht air ó d'imigh sé.

30.5 Is féidir dhá chlásal chomhordaitheacha ama a chur i ndiaidh a chéile: nuair a
shroich sé an pháirc agus a chuala sé búireach an tslua; chomh luath agus a thuirlingeoidh
sé agus a thuigfidh sé.