321

Ach is minic clásal ráiteasach nó frása ainm bhriathartha in ionad an dara clásal ama: nuair a
shroich sé an pháirc agus gur chuala sé búireach an tslua; chomh luath agus a
thuirlingeoidh sé agus go dtuigfidh sé;

nuair a shroich sé an pháirc agus búireach an tslua a chloisteáil; nuair a bhíodh
ocras air agus gan aon ghreim [a bheith] aige le hithe; is fada go dtaga sé agus an fhuinneog
a dheisiú.

30.6 Tá a lán saghsanna frásaí ama ann: go fóill, go dtí le gairid, ní cáineadh go pósadh
is ní moladh go hadhlacadh, etc.

Is an-mhinic frása ainm bhriathartha ama in úsáid thar ceann clásail ama: ag (ar, le linn,
roimh, tar éis) oscailt an dorais dó chonaic sé an corp: íocfaidh tú as ach mé a dhul abhaile.

30.7 Ní miste tagairt anseo do mhúnla áirithe ina ndéantar treisiú ar chlásal ama. Ní
clásal ama ach clásal coibhneasta leithleach atá sa leagan treise. Seo an múnla: ní luaithe
(túisce) + clásal coibhneasta + ná + clásal coibhneasta: ní luaithe a chríochnóidh sé teach
amháin ná a thosóidh sé ar cheann eile; ní túisce a d'éirigh sé ná a thum sé arís.