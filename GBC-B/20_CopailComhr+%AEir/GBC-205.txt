205

Is bréag é. Cad is ea? (= cad a dúirt tú?)
Dhúisigh sé, ach más ea, níor éirigh sé.
Pósfaidh sí é. Nárab ea! (= nár phósa!)
Is dóigh liom, ní hea, táim deimhneach de, go ...

Is minic nach mbíonn in ea ach slí chneasta le tús a chur le gnó éigin: is ea, a leanbh? (= cad atá uait?); is ea anois, a
chairde, tosóimid.

16.19 Is féidir an forainm ea a threisiú: is ea go deimhin; ba ea cheana; capall maith é -- is
ea sin; ní bád sí a bhí ann -- níorbh ea sin ach bád Liam; daoine deasa iad na Dálaigh. Ba ea
sin riamh iad.

Tabhair faoi deara go bhfuil an t-ainmní luaite sa sampla deireanach d'ainneoin gur ea is
faisnéis san abairt. Seo cúpla sampla eile de sin: bhí mé i mo dhuine uasal -- cé a déarfadh ná
gurbh ea mé; ní ceart amadán a thabhairt air mar nach ea é; an ea nach dtuigeann tú mé?
AN CHOPAIL & AN FHAISNÉIS AIDIACHTACH

16.20 Nuair a úsáidtear faisnéis aidiachtach leis an gcopail táthar ag faisniú cáilíocht áirithe
de chuid an ainmní: nach deas iad? ní fíor sin; is bréagach thú; nár cheart Pádraig (ceist
reitriciúil)? ba leor punt; is beag an rud is buaine ná an duine.

Is mar a chéile comhréir na n-abairtí sin thuas agus comhréir na habairte aicme is simplí.

16.21 Fágtar an fhaisnéis nó cuid di ar deireadh uaireanta: is minic cú mall sona (minic sona
an fhaisnéis; aidiacht is ea sona, agus an dobhriathar minic a cáiliú): an rud is annamh is
iontach; is glas na cnoic i bhfad uainn.

16.22 Is minic breischéim aidiachta i leaganacha de shaghas 16.21 freisin: is fearr Séamas
ná Seán (fearr ná Seán an fhaisnéis).

Féach freisin: is ionann leite agus brachán (ionann agus brachán an fhaisnéis).
Cad é an rud é leite? Is ionann leite agus brachán.
Cad é an rud é brachán? Is ionann brachán agus leite.