203

an capall é? 	(ii) an capall atá ann?
nach bean í?	(ii) nach bean atá inti?
ní cait iad 	(ii) ní cait atá iontu.

Ní úsáidtear leaganacha (i) thuas ach i ráiteas dearfach.

An fhofhaisnéis a thugtar ar ea (an forainm neamhphearsanta). Tá ea iarthagrach don
fhaisnéis leaba, saighdiúirí thuas.

16.11 Tá leaganacha treisithe de shórt 16.10 (i) agus (ii) ann agus gan aon ghnáthleagan ag
freagairt dóibh: sa samhradh ba ea é; sa samhradh a bhí ann;roimh an gcogadh ba ea é;
roimh an gcogadh a bhí ann.

16.12 Má dhéantar clásal ainmfhoclach de leagan 16.10 (i) is gnách, i gceantair áirithe den
Ghaeltacht, foirm chopaileach a chur roimh an bhfaisnéis agus ina diaidh: is dóigh liom gur
leaba gurb ea í; dúirt Ciarán gur shaighdiúirí gurbh ea iad.

Is iad na gnáthrialacha a théann i bhfeidhm ar leagan 16.10 (ii): is dóigh liom gur leaba atá
inti; dúirt Ciarán gur saighdiúirí a bhí iontu.

16.13 Déantar dhá chuid den fhaisnéis threisithe uaireanta d'fhonn cothromaíochta: bean ba
ea í a gcuirfeá sonrú i gcruinniú inti; rud a bhí ann nárbh fhurasta a dhéanamh.

16.14 An Fhaisnéis ina Forainm Ceisteach

Cad, cad é, céard na forainmneacha ceisteacha a úsáidtear san abairt aicme. Tá leaganacha
gairide agus leaganacha níos faide ann:
- Cad [é] seo? Cad [é] sin? Céard [é] siúd?
- Cad é an rud é seo? Céard é an rud é siúd? Cad é rud sin? etc.

Uaireanta aithnítear idir an dá shaghas. Le rudaí a chluintear (caint, fothram, etc.) is mó a
bhaintear feidhm as na leaganacha gairide:

Céard é siúd? Sin toirneach.
Cad é sin? Ag iarraidh lasáin ort a bhí mé.