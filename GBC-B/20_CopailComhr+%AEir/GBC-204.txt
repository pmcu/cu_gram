204

Le rudaí a fheictear agus ar lorg sainmhíniú is mó a bhaintear feidhm as na leaganacha is
faide:

Cad é an rud é seo? Sin tinteog.
Cad é an rud é tinteog?
Cad é rud leictreachas?

16.15 Seo sampla de thaifeach ceiste dar tús cad:

copail + faisnéis fo-ainmní ainmní

	cad 	é	an rud é sin

Féadtar a rá go bhfuil é, an rud, é, sin i gcomhaisnéis.

16.16 I bhfreagraí simplí ar cheisteanna a lorgaíonn aicme ruda agus dar tús an, nach, ar,
arbh, nár, nárbh, is gnách gan an t-ainmní a athlua, ach an forainm ea a chur in áit fhaisnéis
na ceiste. Mar an gcéanna i gcás abairtí eile (ceisteanna agus freagraí) ina bhfuil faisnéis na
habairte roimhe sin i gceist arís.

An capall é sin?--Is ea.--Ní hea.--Nach ea?

Níorbh uisce é siúd.--Nárbh ea?--Níorbh ea.

Mar fhreagra diúltach níos iomláine ar an gceist an capall é sin? deirtear ní hea ach bó; ní
hea, bó is ea í; ní hea, bó atá ann etc., mar tá leagan treise riachtanach de réir an
chomhthéacs.

16.17 Mar fhreagra ar cheist dhúbailte de shaghas cé acu spúnóg nó forc é sin? déarfaí
spúnóg is ea é (spúnóg atá ann)
ní haon cheann acu é ach scian
ní aon cheann acu é -- scian atá ann (is ea é)
ní spúnóg ná forc é ach scian, etc.

16.18	Seasann an forainm ea d'abairt iomlán go minic:

Níl sé agat, an ea? (= an ndeir tú nach bhfuil sé agat?)