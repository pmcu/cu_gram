200

16

COMHRÉIR NA COPAILE

16.1 Tá an chopail is difriúil go mór le briathra eile na Gaeilge sna pointí seo
- ina deilbhíocht (14.61-71 ).
- briathra faisnéiseacha atá sna briathra eile, i.e., tig leo bheith ina bhfaisnéis nó
ina gcuid den fhaisnéis; ach níl sa chopail ach nasc chun an fhaisnéis a ghreamú den ainmní.
- ní féidir leis an gcopail seasamh ina haonar in abairt, rud is féidir le gach briathar
eile a dhéanamh taobh amuigh de chorrcheann uireasach (arsa, dar).
- go díreach roimh an bhfaisnéis is iondúil an chopail a chur. Go díreach roimh an
ainmní nó táite leis a bhíonn na briathra eile go hiondúil.
- bíonn béim ghutha láidir nó mheasartha de ghnáth ar na briathra eile. Bíonn an
chopail gan bhéim.

16.2 Is féidir an chopail a úsáid i ngach aimsir shimplí taobh amuigh den mhodh
ordaitheach.

Seo na haimsirí príomha:
t.l. is talamh maith anois é; an madra cú?
t.g.l.	sin an uair is contúirtí an leac oighir
t.f. ná bí déanach nó is cuimhin leat é; is olc an bhail ar an tír má loiceann na
prátaí; éirigh as sin nó is duit is measa
f.l. gura slán an scéalaí; las an solas gur léir dúinn a chéile
Seo na haimsirí stairiúla:
t.c. ba bhreá an fear é tráth; níorbh é sin a bharúil féin
t.g.c. b'aoibhinn linn bheith ag éisteacht leis gach oíche
m.c. b'fhéidir go rachainn; nár mhaith leat go suífinn
m.c.} rachainn dá mb'eol dom an bealach; dúirt sé nach