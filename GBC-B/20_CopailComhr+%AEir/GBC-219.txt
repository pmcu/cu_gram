219

- más réamhfhocal nó forainm réamhfhoclach is tús di: An leis an leanbh an bréagán?
Is leis.
Nach duitse a tugadh an duais? Is dom.
Faoin mbord atá siad. Ní faoi.
- más amhlaidh an fhaisnéis: Nach amhlaidh a bhí. Is amhlaidh.

Ach má tá áit nó suíomh i gceist is minic a úsáidtear ea (16.68).

16.67 Úsáidtear forainm pearsanta oiriúnach san athrá
- má tá forainm pearsanta ar lorg na copaile: An í an bhó bhreac í? Ní hí.
Is é ainm a bhí air [ná] Tomás. Ní hé.
An tusa a chaill iad seo? Ní mé.
- más ainmfhocal cinnte is tús don abairt: Seán atá ann! Is é, cinnte.
- más forainm taispeántach is tús don abairt: Siúd í an traein chugainn. Is í gan dabht.

16.68 Úsáidtear ea san athrá
- más ainmfhocal éiginnte an fhaisnéis: Is capall maith é. Ní hea in aon chor.
- más aidiacht roimh an gclásal coibhneasta leithleach atá ann: An tinn atá Caoimhín?
Is ea.
- i gcás dobhriathair: Nach inniu a imeoimid? Is ea.
- má tá réamhfhocal ar lorg na copaile agus gur áit nó suíomh atá i gceist: An ar an
mbord atá an leabhar? Ní hea ach ar an matal.

Úsáidtear ann in áit ea uaireanta: An ar an aonach a bhí tú? Is ann.
- i gcás ainm briathartha, frása nó clásal: An filleadh a rinne sé? Is ea.
An ag ithe atá sibh? Ní hea ach ag ól.
Nach toisc gur bochtán é a dhiúltaigh sibh é? Ní hea ar chor ar bith.
An i gcoinne an chleamhnais atá sibh? Is ea.