211

16.37 Is iondúil gnáthfhoirm an fhorainm phearsanta a úsáid mar ainmní, agus ceann de na
foirmeacha treise mar fhaisnéis, ach féach 16.41.

Ionad na Faisnéise agus an Ainmní

16.38 Más forainm pearsanta an fhaisnéis is iondúil í a chur roimh an ainmní, ach más clásal
nó frása ainm bhriathartha nó ainmfhocal éiginnte í, is ar lorg an ainmní is iondúil í a chur.

16.39 Más dhá ainmfhocal (lena gcáilitheoirí) an fhaisnéis agus an t-ainmní féadann an
fhaisnéis teacht roimh an ainmní nó ina dhiaidh:

Cé hé an captaen? Is é an siúinéir an captaen.
Cé hé an namhaid? Is é an namhaid an peaca.

Bíonn béim an ghutha ar an bhfaisnéis sa dá abairt. Lena chois sin déantar stad beag tar éis an t-ainmní a rá nuair a leanann
an fhaisnéis é: Is é an namhaid-an peaca!

Is gnách áfach ainmneacha dílse a thabhairt chun tosaigh cibé acu faisnéis nó ainmní iad:
Peadar: Níl aithne agam ar an mbainisteoir ná ar an rúnaí.
Pól: Tá cinnte. Is é an Búrcach an bainisteoir agus is é an Brianach an rúnaí.
Síle: Cé hiad an Búrcach agus an Brianach seo?

Sinéad: Is é an Búrcach an bainisteoir agus is é an Brianach an rúnaí.

16.40 Cibé acu faisnéis nó ainmní iad, cuirtear an forainm taispeántach agus an forainm
pearsanta (an chéad agus an dara pearsa) ar lorg na copaile nuair nach bhfuil an forainm cé
ann.

Peadar: Ní fheicim Seán. Pól: Seo Seán; seo [é] é.
Síle: Ní aithním an fear rua. Sinéad: Sin [é] Seán; is é sin Seán.
Tá Séamas ag teastáil uaim. An tusa Séamas?
Ní aithním thusa. An tú Séamas?

Cuirtear i ndiaidh na fofhaisnéise ainmfhocal a bhfuil aidiacht thaispeántach á cháiliú: