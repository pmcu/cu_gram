215

Samplaí eile:
Ní dheachaigh Pól abhaile: ní hé Pól a chuaigh abhaile; ní abhaile a chuaigh Pól.
Ní bhfaighimid an bua air: ní sinne a gheobhaidh an bua air; ní bua a gheobhaimid air; ní
air a gheobhaimid an bua.
Tá an ceart agat; is agat atá an ceart.
Ní fhaca sé go maith iad; ní [go] maith a chonaic sé iad.

16.52 Fágtar clásal treisithe ar deireadh go minic: ceapaim go bhfuil sé tinn; is é rud a
cheapaim [ná] go bhfuil sé tinn.

16.53 Is féidir tuilleadh treise a úsáid mar a dhéantar leis an bhfaisnéis in abairtí aicme agus
ionannais.

Mac Sheáin is é a chuaigh go Doire...
Tosach an oilc is é is fusa a leigheas
Inné is ea a chuaigh...

Leagan de shaghas an chinn dheireanaigh thuas an saghas is coitianta nuair atá clásal ama le
treisiú: an oíche a fuair sé bás is ea a maraíodh a mhac; nuair ba dheise dom iad is ann ba
shoiléire iad.

16.54 Uaireanta coinnítear mír dhiúltach lena briathar: ní bheidh mé uaigneach: is mé nach
mbeidh uaigneach. Agus (le brí ar leith): is fada nach raibh mé (= ó bhí mé) anseo.

16.55 Má tá an briathar le treisiú cuirtear a ainm briathartha (agus an cuspóir, más ann dó) i
dtosach agus úsáidtear foirm choibhneasta an bhriathair déan in áit an bhunbhriathair; sin nó
úsáidtear amhlaidh nó is é rud: thit sé de chrann; titim de chrann a rinne sí; is amhlaidh a
thit sé de chrann; is é rud a thit sé de chrann.
ghortaigh sé é féin: é féin a ghortú a rinne sé; is amhlaidh (is é rud) a ghortaigh sé é féin.

16.56 Fágtar is é (ba é, í, etc.) ar lár uaireanta: Pádraig a bhí ann.