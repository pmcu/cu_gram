208

Is iomaí duine a chreideann é. Is iomaí [sin].
Ba bhinn an t-amhránaí é. Ar m'anam gur bhinn.

16.29 Is minic a dhéantar na réamhfhocail do, le a athlua chomh maith leis an aidiacht in
abairtí den saghas atá i gceist in 16.25-27.

An maith leat bainne? Is maith liom [gan amhras].
Nárbh fhearr duit luí síos? Is dócha gurbh fhearr dom.

16.30 Mar an gcéanna i gcás roinnt ainmfhocal a úsáidtear mar a bheadh aidiachtaí ann
(cuimhin, dóigh, fiú, foláir, mithid, etc.):

An cuimhin leat é? Is cuimhin liom [go maith].
An dóigh leat go dtiocfaidh sí? Ní dóigh liom [é].
Ní foláir duit bheith aireach. Ní foláir dom, is dócha.

Ní úsáidtear ea thar ceann na haidiachta faisnéisí ach amháin nuair a thagann an clásal coibhneasta leithleach (16.68) ar lorg
na haidiachta.

Is agus Bí

16.31 Tá aidiachtaí ann ar féidir a n-úsáid leis an dá bhriathar, is agus bí, chun cáilíochtaí a
fhaisniú: is fíor sin; tá sin fíor.

Tá aidiachtaí áirithe agus múnlaí áirithe ann ar gnách an chopail a úsáid leo, agus cinn eile ar
gnách an briathar bí a úsáid leo. Mar shampla, is deacair a rá; is doiligh a thuiscint; is furasta
a chreidiúint is coitianta ná tá sé deacair a rá, etc.

Ach tá sé cearr (contráilte, béasach, fearúil, fuar, te, fliuch, briste, breoite) is mó a deirtear.

Tríd is tríd, cáilíocht níos buaine atá i gceist leis an gcopail, cáilíocht níos sealadaí le bí.

AN CHOPAIL + le: ÚINÉIREACHT

16.32	Is é seo an gnáthleagan a úsáidtear chun úinéireacht a léiriú:

copail 	faisnéis 	ainmní
is    	le Tomás	an rothar