202

ní	dóigh liom 	go raibh Séamas tinn;
an 	cuimhin leat	an fhuinneog a dhúnadh?
cad 			é sin?

16.6	Uaireanta cuirtear forainm pearsanta i gcomhaisnéis le hainmní ainmfhoclach cinnte.

Fo-ainmní a thugtar air scaití: is áit dheas é Dún Garbhán; nach peileadóir maith é Seán?

16.7 Uaireanta déantar dhá chuid d'fhaisnéis fhada d'fhonn cothromaíochta:

copail	faisnéis	ainmní	faisnéis (ar leanúint)
is	fear		é 	a bhfuil muinín agam as.

16.8 Is féidir ainmní atá ina fhorainm taispeántach a chur roimh an bhfaisnéis agus an
chopail a ligean ar lár: Fear a mharú! Sin peaca.

Ní hiondúil leagan mar sin, áfach, ach i bpríomhchlásal ráiteasach dearfach nuair is aimsir
láithreach atá ann agus nach bhfuil forainm pearsanta i gcomhaisnéis leis an bhforainm
taispeántach. Seo samplaí de leaganacha eile a d'úsáidfí ina ionad: is peaca é sin; ba pheaca é
sin; deir sé gur peaca é sin; nach eitleáin iad siúd?

16.9 Tugtar an t-ainmní chun tosaigh corruair eile freisin: tír gan teanga tír gan anam.

Ar tír gan anam a chuirtear béim an ghutha; agus lena chois sin, is léir nach gá go mbeadh tír
gan anam ina tír gan teanga, dhá rud a chuireann in iúl dúinn gur ar deireadh atá an fhaisnéis.

Treisiú na Faisnéise

16.10 Cé go mbíonn béim an ghutha ar an bhfaisnéis sa leagan is simplí den abairt aicme,
is minic a theastaíonn í a threisiú tuilleadh. Tá dhá shlí choitianta ann chuige sin.

An gnáthleagan		Leaganacha a threisíonn an fhaisnéis
is leaba í		(i) leaba is ea í;  
			(ii) [is] leaba atá inti;
ba shaighdiúirí iad	(i) saighdiúirí ba ea iad;  
			(ii) [is] saighdiúirí a bhí iontu;