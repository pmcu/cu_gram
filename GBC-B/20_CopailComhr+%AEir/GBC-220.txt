220

16.69 Más ceist dhúbailte ina bhfuil rogha le déanamh atá sa chéad abairt ní mór ceann den
dá fhaisnéis a athrá, agus is minic clásal coibhneasta leithleach ar a lorg: Cé acu bán nó dubh
a bhí sé? Dubh a bhí sé.
An inné nó inniu a tharla sé? Inné a tharla sé.
An agamsa nó agatsa atá siad? Agatsa atá siad.
Cé acu leis-sean nó léise an liathróid? Is léise í.

16.70 Más forainm ceisteach + forainm réamhfhoclach is tús don cheist, tosaíonn an freagra
le réamhfhocal nó le forainm réamhfhoclach:
Cad leis ar briseadh an fhuinneog? Le cloch.
Cé leis a raibh Mathúin ag caint? Liom féin.
Cárb as é? As Corcaigh.