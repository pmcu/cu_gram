213

16.45 Is minic nach dtugtar ach an fhaisnéis mar fhreagra ar cheisteanna dar tús cé:
Cé hé an bhean sin? [Is í] Cáit Ní Chathasaigh [í].
Cé hé thusa? [Is mé] Cáit Ní Chathasaigh.
Cé hé mise? [Is tú] Seán Ó Sé.

Má cheapann an freagróir nach bhfuil aithne ag an gceistitheoir ar an duine deir sé Cáit Ní
Chathasaigh is ainm di (dom), etc.

16.46 Uaireanta cuirtear tá ag tosach an fhreagra.
Cé hé féin? Tá, Colm Ó Néill.
Cén bád í siúd? Tá, bád Dhonnchaidh.

Fágtar an tá sin ar lár sa chlaoninsint: dúirt sí gur Cholm Ó Néill; dúirt sí gur bhád Dhonnchaidh í.

16.47 Ní féidir ea a úsáid sna freagraí ionannais. Ní mór forainm pearsanta a úsáid thar
ceann fhaisnéis na ceiste:
An é sin an glas?--Is é; ní hé--siúd [é] é.
An é sin an glas?--Is é; ní hé ach an eochair; ní hé--is í an eochair í.
An tusa Séamas?--Is mé; ní mé--sin [é] Séamas.
An tú Séamas?--Is mé; ní mé ach Pádraig; ní mé--is mé Pádraig.
An é Pádraig an captaen?--Ní hé ach Pilib.
An é Pádraig an captaen?--Ní hé ach an leaschaptaen; Ní hé--is é an leaschaptaen é.
An é an teach bán an leabharlann?--Ní hé ach an teach dearg.
An í an leabharlann an teach bán?--Ní hí ach an cheardscoil.

16.48 Seachnaítear an forainm ea i ráitis ionannais freisin. Ní úsáidtear ea ach thar ceann
ainmfhocail éiginnte. Bheadh na leaganacha seo a leanas ceart: is é mo chara é nó cara dom
is ea é; deachtóir Gearmánach ba ea Hitler nó ba é Hitler deachtóir na Gearmáine, de réir
mar a bheadh i gceist.

16.49 Ainmneacha Dílse in Abairtí Aicme agus Ionannais