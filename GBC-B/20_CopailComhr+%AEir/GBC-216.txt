216
Treisiú in Abairt Chopaileach, tuilleadh samplaí

16.57	Uaireanta is gá cuid den fhaisnéis nó cuid den ainmní a threisiú. Déantar faisnéis nua
den chuid sin: is eol dom é: is dom is eol é; ba cheart iad a bheith ag Eoin: is ag Eoin ba
cheart iad a bheith.

16.58 Uaireanta teastaíonn an t-ainmní iomlán a threisiú agus déantar faisnéis nua di:
nach leatsa an leabhar dearg? nach é an leabhar dearg is leatsa? (is leatsa ainmní na
habairte nua)
is dóigh liom go bhfuil sí tinn: is é is dóigh liom go bhfuil sí tinn
is mian leis an rialtas an Ghaeilge a shábháil: is é is mian leis an rialtas an Ghaeilge a
shábháil
b'fhada leis go dtiocfadh sí: ba é ab fhada leis go dtiocfadh sí.

Is gnách gur fochlásal ráiteasach a úsáidtear in ionad clásail choibhneasta ar lorg minic más clásal copaileach atá san
fhochlásal: is minic gurb ea; nach minic gurb í; is minic gurb é an fear is mó caint is lú gníomh; is minic gur liomsa a
bhíonn sé. Ach is minic a théann; is minic a bhris.

An Clásal Coibhneasta Leithleach

16.59 In 16.51-58 tá a lán clásal coibhneasta (cinn dhíreacha dhearfacha a mbunáite) nach
féidir a aicmiú sa tslí chlasaiceach (ainmfhoclach, aidiachtach, dobhriathartha) e.g. an go
Doire a chuaigh sé? Cheal téarma eile tugtar an clásal coibhneasta leithleach air anseo. Tá
clásal coibhneasta leithleach i ngach ceann de na habairtí treisithe in 16.51.

16.60 Úsáidtear an clásal coibhneasta leithleach uaireanta i bhfreagraí ar cheisteanna, etc.
Peadar: An bhfuil sé fuar? Pól: Is é atá.

Máire: Bhí tú préachta aréir. Mairéad: Is mé a bhí.

16.61 Bíonn dhá shampla den chlásal coibhneasta leithleach i ndiaidh a chéile uaireanta: an
mhaol bhreac! is í is críonna a chonaic tú riamh.

16.62 Clásail den sórt leithleach is ea a lán clásal dar tús cé, cad, etc.: cé a bhí ann? cad a
rinne sé? céard a dhéanfá?