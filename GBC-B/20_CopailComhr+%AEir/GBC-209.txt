209

Chun an fhaisnéis a threisiú úsáidtear modh na habairte aicme: le Tomás is ea an rothar.

Ach ní gá an leagan treisithe sin a úsáid in am ar bith.

16.33 Ní mór le na húinéireachta a athlua i bhfreagraí, etc.
An leatsa an leabhar?--Is liom.--Ní liom.
Cé leis an teach?--Is liomsa é.--Is le m'athair é.
Cér leis anuraidh é?--Ba le Sean Ó Sé é (le S. Ó S. ba ea é).
Ar leis roimh an gcogadh é?--Níor leis ach lena dheartháir.

Tugtar ainmní fada chun tosaigh uaireanta agus fágtar fo-ainmní feiliúnach ina áit: an teagasc seo a thugaimse ní liom é.

AN ABAIRT IONANNAIS

16.34 Is é is abairt ionannais ann abairt ina dtráchtar ar dhá rud a bheith comhionann: is
mise Seán; an tusa Séamas? níorbh iadsan na gadaithe.

Is féidir cruth ailgéabrach a chur ar an abairt ionannais más ráiteas dearfach é: a = b.

Copail + faisnéis + ainmní is múnla do na trí abairt sin thuas.

Ní féidir don ainmní bheith éiginnte, agus is an-annamh an fhaisnéis éiginnte.

Ní féidir an t-alt ná ainmfhocal a chur go díreach ar lorg na copaile in abairt ionannais. Chun
é sin a sheachaint is iondúil forainm pearsanta oiriúnach ar a dtugtar an fhofhaisnéis a chur
ar lorg na copaile.

16.35 Tá dhá shórt abairtí ionannais ann.