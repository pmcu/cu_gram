324

anseo anois; cén chaoi a mbeadh sí ag múineadh ceoil i ndiaidh (tar éis) nach bhfuil aon
mhianach ceoil inti?

Seasann an clásal imthoisceach saor mar intriacht uaireanta: agus go sílfeadh duine gur ag Cathal a bhí
siad! ráite go ndéarfá nár chuala tú mé! agus nach mise a rinne ar chor ar bith é!
- clásail dar tús agus a + ainm teibí céime: tá moladh ag dul dó agus a fheabhas a
d'oibrigh sé; is maith atá sé á dhéanamh agus a ghiorracht ó thosaigh sé; tarraing caol ar an
siúcra agus a laghad a bhfuil ann de
- clásail dar múnla agus chomh + aidiacht (dobhriathar) + agus + clásal
coibhneasta: ní ceart í a cháineadh agus chomh maith agus atá sí; ní ceart í a cháineadh
agus chomh maith agus a d'oibrigh sí
- clásail dar tús nuair: nuair nach raibh aon airgead agam cad a d'fhéadfainn a
cheannach?

31.4 Is minic frása ainm bhriathartha in ionad an chlásail imthoiscigh: tá gairfean air
agus an tarraingt sin a bheith sa taoide; is dócha gur bhuail Conall léi agus í a bheith in
Árainn.

31.5 Tá frásaí imthoisceacha eile ann freisin, agus clásal ar lorg cuid acu. Frásaí dar tús
agus, de, mar le, maidir le, mar, ar is mó atá ann: ní dhéanfainn é sin agus mo bhean marbh;
is cosúil go ndeachaigh tú i bportach agus an chaoi a bhfuil do bhróga; is gamhain maith é
de ghamhain míosa; níl lá lochta ort d'fhear a chuaigh i gcontúirt; tá an lá go breá mar le
haimsir gheimhridh; tá an lá go holc mar le haimsir gheimhridh féin; maidir le fear gan
ghoile níl sé ag déanamh go holc; is olc an aimsir mar (ar) fhómhar í.

AN CLÁSAL IARMHARTACH

31.6	Clásal iarmhartach a thugtar ar chlásal a insíonn an toradh a thagann as a bhfuil
ráite san uaschlásal. Uaireanta is ceist an t-uaschlásal.