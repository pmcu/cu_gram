323

Úsáidtear fochlásal ráiteasach in ionad an dara fochlásal ar lorg ó: ó ba é an t-easpag é agus go raibh
ainm na cráifeachta air...
- clásail dar múnla nuair + clásal coibhneasta díreach: ba cheart duit dul nuair a
dúirt tú go rachfá; nuair nach n-éistfeadh sé liom dhún mé an leabhar.
- clásail dar múnla an áit + clásal coibhneasta neamhdhíreach: ní fhéadfainn dul ar
scoil inniu an áit a ndeachaigh m'athair go Gaillimh; cén fáth a bhfuil sé bacach? --an áit ar
thit cloch air.
- fochlásal ráiteasach ar lorg tá: Cad chuige nár thug tú an leabhar di? Tá, nach
raibh sé léite agam féin.

Is minic frása nó ainmfhocal in ionad an chlásail: tá, gan é a bheith léite agam féin; tá, é a bheith geallta
do Chormac agam. Cad ina thaobh ar fhan tú sa bhaile? Tá, an eagla.
- clásal dar múnla ar mhéad is + clásal coibhneasta: ní raibh a fhios acu cad é a
bhí siad a dhéanamh ar mhéad is a bhí de lúcháir orthu; bhí sé [de] chóir a bheith as aithne
ar mhéad is a bhí buailte air.

AN CLÁSAL IMTHOISCEACH
31.2 Clásal imthoisceach a thugtar ar chlásal dobhriathartha a chuireann in iúl nach aon
ionadh (saghas clásail chúise atá i gceist go minic sa chás seo) nó gur mór an t-ionadh
(saghas clásail fhaomhaigh) ráiteas an uaschlásail a bheith fíor nuair a chuimhnítear ar ghné
áirithe den chás. Is féidir clásal imthoisceach a chur faoi réir uaschlásail cheistigh fosta.

31.3 Seo na saghsanna clásal imthoisceach is coitianta
- clásail dar múnla agus (agus a rá, ráite, i ndiaidh, tar éis, tráth is) + fochlásal
ráiteasach: ní haon ionadh é sin agus gur tú a mháthair; dhiúltaigh sí mé agus gur tháinig mé
as Meiriceá d'aon ghnó; tusa ag caint ar ghoid agus go ngoidfeá an ubh ón gcorr; d'éalaigh
tú go maith as agus a rá nár maraíodh thú; cad chuige nach bhfuil an obair críochnaithe
aige ráite go bhfuil sé uirthi ó mhaidin? ní thiocfaidh Máire anocht tráth is nach bhfuil sí