334

32.20 Is minic a úsáidtear táscach caite an bhriathair bí sa phríomhchlásal d'fhonn beochta:
murach gur stad an capall bhí mé marbh (in ionad mharófaí mé). Féach 15.13.

32.21 Saghas céadbhirt iata is ea an chuid den abairt dar tús murach nó ach. Tá níos mó ná
céadbheart ann, áfach, óir cuirtear neamh-chomhlíonadh an choinníll in iúl dúinn go lom
díreach. Mar shampla, is ionann brí don dá abairt seo a leanas:
Bheinn ann amárach murach go mbeidh mé ar scoil.
Bheinn ann amárach mura mbeinn ar scoil -- ach beidh mé ar scoil. Féach mar atá brí
murach, ach, ag na focail Bhéarla but for [the fact that].

Corruair úsáidtear an saghas sin frása mar a bheadh gnáth-chéadbheart oscailte ann: caillfear
iad ach grásta Dé.

32.22	Úsáidtear na frásaí mura mbeadh, murab é, ach ab (gurb) é, in ionad murach, ach
freisin: mura mbeadh é chaillfí an cluiche; murab é go bhfaca mo dhá shúil féin é ní
chreidfinn é.