328

- mura bhfuil airgead agat go bhfóire Dia ort; mura leat an gluaisteán ná bain leis;
ná fan leis má tá sé gan teacht fós; mura dté[ann] sé chun an Aifrinn gach Domhnach tá cúis
leis; mura dté (rachaidh) tú abhaile ní bhfaighidh tú aon dinnéar; murar ith sé a chuid ní
foláir nó tá sé gan a bheith ar fónamh; mura dtéadh sé abhaile bhíodh imní ar a bhean (32.5)
- Ní mhairfeá cúig nóiméad tar éis é sin a ól. Mura mairfinn ní ólfaidh mé é (32.6)
-mura dtaga sé anois b'fhéidir nach dtiocfadh sé choíche; mura bhfuil céim ollscoile
aige ba chóir gan an post a thabhairt dó (32.7).

AN COINNÍOLL IATA

32.9 Deirtear gur coinníoll iata atá sa chéadbheart má léiríonn an clásal amhras an
chainteora faoi chomhlíonadh an choinníll nó a chinnteacht faoi neamhfhéidearthacht a
chomhlíonta nó go bhfuil a fhios aige nár comhlíonadh é.

Dá an cónasc i gcéadbheart dearfach; mura nó dá ... gan i gcéadbheart diúltach.

Ní athraítear foirm an bhriathair de réir am an ghníomhaithe murab ionann is an gnás
i mórán teangacha Eorpacha eile.
dá dtéadh (rachadh) Liam ann inné (anois, amárach) gheobhadh sé an leabhar; mura dtéadh
(rachadh) Liam ann inné (anois, amárach) ní bhfaigheadh sé an leabhar; dá mbeadh sé gan
chiall ní choimeádfaí sa bhanc é.

Sa chéad abairt thuas cuireann an cainteoir in iúl go gceapann sé nach ndeachaigh, nó nach
dócha go ndeachaigh Liam ann inné; nó go gceapann sé nach rachaidh nó nach dócha go
rachaidh Liam ann anois nó amárach.

Sa dara habairt cuireann sé in iúl go gceapann sé go ndeachaigh, nó gur dócha go ndeachaigh
Liam ann inné; nó go gceapann sé go rachaidh, nó gur dócha go rachaidh Liam ann anois nó
amárach.

32.10 Ní dhéantar aon athrú ar bhriathar an chéadbhirt sa chlaoninsint; ná ní athraítear an
t-iarbheart ach de réir na ngnáthrialacha (15.23-28). Cuirtear dá in áit má sa chlaoninsint ar