40

- trí, ceithre, cúig, sé i gcás uair agus orlach a n-úsáidtear leagan iolra díobh: trí
(ceithre, sé) huaire; cúig horlaí
- ní (copail dhiúltach) i gcás ainmfhocail a fheidhmíonn mar aidiacht: ní hairí air
síntiús; ní heol dom é; agus i gcás corr-ainmfhocal eile: ní hamadán mise agat.
- roimh aidiacht ar lorg
- a (mír uimhriúil): a haon; a hocht
- cá: cá hiontaí?
- chomh: chomh hard liom
- go (mír dhobhriathartha): go hálainn
- na (foirm den alt, nuair nach ndéantar urú): na hocht gcinn; i gcaitheamh na
haon seachtaine amháin seo
- le: le haon airgead
- roimh fhorainm ar lorg, cé, ní, le: cé hé (hí, hiad); ní hé (hí, hiad, hea); le hí a
phósadh
- roimh bhriathar ar lorg na míre briathartha ordaithí ná: ná himigh; ná hóltar
- i gcorrchás eile: ní hamhlaidh atá; ní hionann iad; ní haon iontas é.

Ach trí (ceithre, sé) úll; go dtí iad; óladh é; inné a itheadh iad; ar (cár, gur, má, etc.) éisteadh leis; cé air a bhfuil an
milleán?

An Tabharthach i nDiaidh an Ailt Uatha

5.17	Seo na gnáthrialacha a leantar i gcáipéisí oifigiúla stáit, agus a úsáidtear go
coitianta i dtráchtanna an ghraiméir seo.
- Uraítear an t-ainmfhocal ar lorg an ailt i ndiaidh na réamhfhocal ag, ar, as,
chuig, dar, faoi, le, ó, roimh, thar, trí, um. Ní athraítear an aidiacht.
- Séimhítear an t-ainmfhocal ar lorg den, don, sa. Ní athraítear an aidiacht.
- Ní athraítear s tosaigh in ainmfhocal firinscneach, ach cuirtear t roimh s in
ainmfhocal baininscneach: ar an saol seo; sa samhradh; ar an tsráid; den tsúil.
- Ní athraítear d, t, i dtús ainmfhocail: ar an doras; sa talamh.

Ainmneacha na Litreacha

5.18	Cuirtear h, n, t agus fleiscín roimh ainm litreach dar tús guta mar a dhéantar i
gcás gnáth-ainmfhocal ach amháin nach ligtear an fleiscín ar lár ar lorg h aon uair: an t-a; an
t-e fada; an t-f mór; an t-l dearg; abair na h-r-anna go bríomhar; fuaimniú na n-u-anna; ag
dathú na n-s-anna; ag bailiú na n-x-anna.