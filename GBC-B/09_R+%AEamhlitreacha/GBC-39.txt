39

teachta a thoghadh; tar éis an t-ochtódú leathanach a léamh; ar aigne an t-ochtú leabhar a
scríobh; le cois an t-ochtar sin a bheith ar an bhfoireann.

Fágtar an t ar lár má tá an uimhir ag cáiliú ainmfhocail a bhfuil feidhm ghinideach aige (mura gníomhaí nó cuspóir é
d'ainm briathartha a leanann é): ag moladh an aon bhean (imreoir) déag; ag líonadh an aonú háit déag; i gceann an ocht
gcéad bliain; bás an ochtar fear; ní chun an ochtó sagart a bhí mé; deireadh an ochtódú bliain; tosach an ochtú lá. Ach
chun an t-ochtar fear a dhaoradh.

5.13	Cuirtear t roimh s ar lorg an ailt uatha mura c, f, m, p, t, v a leanann s
- in ainmfhocal baininscneach nach ginideach: tá an tslat anseo; ar an tslí; gan
an tseamair; mar an tsnaois; roimh an tsrón; seachas an tsúil
- in ainmfhocal firinscneach ginideach ach amháin seascad (<seasca), seachtód
(<seachtó): teach an tsagairt; chun an tsiopa; in aice an tslabhra.

Tagann na huimhreacha ainmfhoclacha seisear, seachtar faoin riail chéanna, fiú amháin nuair atá feidhm ghinideach gan
infhilleadh (9.24-36) acu; airgead an tseisir (tseachtair); airgead an tseisear (tseachtar) fear.

5.14	Ní chuirtear t roimh s i gcásanna mar seo: os cionn an seachtód; bás an seasca

(seachtó) fear; an seachtú (seachtódú) bean; don séú (seachtú) bó; i dteannta an sé chéad
punt; aon salann; an chéad sagart; an-sásta; inseolta; bean sléibhe. Ach féadfar úsáid a
bhaint as ar lorg réamhfhocail agus an ailt uatha le hainmfhocal firinscneach: ag an tsagart;
don tseanduine; den tsalann.

5.15	Cuirtear t roimh s i ndiaidh ainmfhocail dar críoch -n i ndornán ainmneacha dílse
stairiúla: Clann tSuibhne, Cionn tSáile.

AN RÉAMHLITIR h

5.16	Cuirtear h roimh fhocal dar tús guta i ndiaidh focail áirithe dar críoch fuaim
ghutach agus nach gcuirfeadh séimhiú ná urú ar chonsan, mar a leanas
- roimh ainmfhocal nó ainm briathartha dar tús guta ar lorg
- a (aidiacht shealbhach bhaininscneach uatha) [+ dhá]: d'fhág Síle a háit; chonaic
sí a [dhá] hiníon
- cá: cá háit?; cá haois tú?
- Dé (=lá) Dé hAoine
- le: le hairgead; le hithe; le hól
- go (réamhfhocal): go hÉirinn
- na (foirm den alt, nuair nach n-uraítear): ainm na háite; na héin; sna hionaid sin
- Ó: sin é Seán Ó hÓgáin; do Thomás Ó hAllacháin
- orduimhreacha dar críoch guta: an dara (tríú, fichiú, céadú) hoscailt; an t-aonú
(dóú) háit déag