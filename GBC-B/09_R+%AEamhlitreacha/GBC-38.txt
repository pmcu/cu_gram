38

5.5 Uraítear an t-ainmfhocal ar lorg na n-aidiachtaí sealbhacha iolra agus i ndiaidh ár
dhá, bhur dhá, a (iolra) dhá: ár n-athair; bhur bpáistí; a ngluaisteán; ár dhá gcapall; bhur
dhá dteach; a dhá gcroí.

5.6 Uraítear an t-ainmfhocal ar lorg seacht, ocht, naoi, deich: seacht nduine; ocht
gcinn; naoi mbliana; deich gcloigne; seacht gcéad; ocht bhfichid; naoi ndeich.

5.7 Uraítear an t-ainmfhocal ar lorg an réamhfhocail i agus i gcorrleagan eile: i
mbaile; i dtír; i mbliana; ar gcúl; ar dtús; ar ndóigh; go bhfios dom; cá bhfios dom?
Cuirtear litir an uraithe leis an réamhfhocal i roimh ghuta: in oráiste; in Éirinn, agus i gcorrchás eile (5.10n, 22.2).

5.8 Bíonn urú díreach i ndiaidh ainmfhocail i roinnt logainmneacha: Sliabh gCua; an
Muileann gCearr; Loch nEathach; Muir nIocht: Mainistir Ó dTorna.

Urú ar an Aidiacht
5.9 Féadtar na horduimhreacha ceathrú, cúigiú a urú ar lorg an ailt sa tabharthach
uatha (ach amháin ar lorg don, den, sa): ar an gceathrú (ceathrú) fear. Ach den (don, sa)
cheathrú háit.

5.10 I gcásanna eile uraítear, de ghnáth, aidiacht aitreabúideach a thagann roimh a
hainmfhocal mar a d'urófaí ainmfhocal: seolta na dtrí bhád; i gcaitheamh na gcúig bliana; ar
an gcéad (chéad) áit; ár gcéad mhac; bhur gcúigiú hiníon; ár dhá gcúigiú [cuid]; i ngach áit;
i dtrí mhála.

Ach: in dhá áit (chás, sheomra, etc.)
Uraítear céanna sa fhrása mar an gcéanna.

Ní uraítear na haidiachtaí sealbhacha do, mo: i do chodladh, i mo shuí.

5.11	Uraítear breischéim aidiachta ar lorg seacht, ocht, naoi, deich, más feidhm
dhobhriathra atá léi: ba sheacht bhfearr ansin é; ba sheacht ndícheallaí a d'oibrigh Cóilín.

AN RÉAMHLITIR t
5.12	Cuirtear t roimh thúsghuta ar lorg an ailt uatha
- in ainmfhocal firinscneach ainmneach: tá (feicim) an t-éan sa nead; gan an
t-ór; chun an tAifreann a ofráil.

Fágtar an t ar lár in an iomad; an oiread; an euro (aonad airgid).
- in aon, aonú, ocht, ochtar, ochtó, ochtódú, ochtú san ainmneach: an t-aon
bhean amháin; an t-aonú háit déag; an t-ocht gcéad bliain; an t-ochtar eitleoirí; an t-ochtó
easpag; an t-ochtódú seachtain; an t-ochtú caora; chun an t-aon bhean déag a lorg; d'fhonn
an t-aonú háit déag a líonadh; ar tí an t-ocht míle fear a scriosadh; ag iarraidh an t-ochtó