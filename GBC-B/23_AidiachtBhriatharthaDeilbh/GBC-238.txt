238

19

AN AIDIACHT BHRIATHARTHA & NA RANGABHÁLACHA

AN AIDIACHT BHRIATHARTHA

19.1 Feidhmíonn an aidiacht bhriathartha ar dhá bhealach
- mar ghnáthaidiacht
- mar bhriathar le cabhair ó bhriathar cúnta.

19.2 Na príomhchásanna ina bhfeidhmíonn an aidiacht bhriathartha mar ghnáthaidiacht
- mar aidiacht aitreabúideach: is bean phósta í; caith amach na prátaí lofa
- mar aidiacht fhaisnéiseach ar lorg na copaile: is dealfa dea-chumtha do lámh; ní
briste atá sé
- mar aidiacht fhaisnéiseach ar lorg bí ag léiriú staid an chuspóra tar éis an
ghnímh: tá sé pósta (briste, dáilte, leonta go dona); is í atá tugtha don obair; de chlocha a
bhídís déanta; tá na gunnaí aimsithe ar an doras acu.

D'fhéadfadh gníomhú briathartha (19.3) bheith i gceist san abairt dheireanach thuas.
- mar aidiacht fhaisnéiseach ar lorg bí ag léiriú staid an ghníomhaí tar éis an
ghnímh: bhí Seán ólta; táimid beirthe go maith leis an socrú sin; tá Liam éirithe (fásta suas,
éirithe ramhar, tite i laige). D'fhéadfaí cuid de na samplaí sin thuas a chur isteach in 19.3.

19.3 Tá roinnt cásanna ann ina léiríonn an aidiacht bhriathartha (le cabhair ó bhriathar
cúnta) gníomhú briathartha sna haimsirí foirfe. Is ar éigean atá staid an chuspóra nó staid an
ghníomhaí i gceist:
- an gníomhaí ina ainmní agus an gníomhú neamhaistreach: níl oiread agus fear
amháin fanta; tá siad go léir imithe go Sasana; bhí siad ceaptha ar throid go cróga; tá
Seosamh geallta teacht; tá Séamas caite ach níor vótáil mise fós