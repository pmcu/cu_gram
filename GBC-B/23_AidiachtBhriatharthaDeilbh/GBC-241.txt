241

Is ionann an rangabháil seo freisin agus rangabháil na fusachta i ngach slí maidir le
foirm agus úsáid ach go bhfuil in- in áit so-, agus gur minice ginideach ainmfhocail sa
rangabháil seo ná sa rangabháil eile. Ciallaíonn sí gur féidir (fiú, cóir, oiriúnach) an gníomh a
dhéanamh a léiríonn an aidiacht bhriathartha nó an ginideach: tá sé inite (indéanta, inreaca,
inreatha, inaistir, inleighis, inleithscéil); sin í an riail is inleanta sa chás seo; níl an t-amhrán
sin inráite; is leabhar inspéise é; níl Peig inchurtha (inchomórtais, inchomparáide) lena
deirfiúr.

19.11 Rangabháil na Comparáide
An réimír in- + ginideach ainmfhocail a úsáidtear sa rangabháil seo. Ní minic aon
bhaint aici leis na haidiachtaí briathartha. Is é rud a chiallaíonn sí "chomh maith i gceann cibé
rud a seasann an ginideach dó": tá Gearóid insleáin (inchorráin, inspeile, inpheile) leat féin.