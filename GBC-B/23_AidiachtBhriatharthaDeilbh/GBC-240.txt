240

Is ionann foirm do rangabháil an riachtanais agus don aidiacht bhriathartha go hiondúil, ach
ní mór atá sí i gceist sa Ghaeilge anois. Bíonn sí ina faisnéis ar lorg na copaile diúltaí (nó a
cothrom), agus cuireann sí riachtanas i gcéill de ghnáth: ní gearánta do Sheán (= níl cúis
ghearáin aige); ní gearánta ar an aimsir (= tá an aimsir maith go leor, nó an-mhaith); ní leofa
dom dul amach ag an leanbh ar eagla na tine; ní tógtha orm é; ní ormsa is tógtha é; ní maíte
sin orainn (= ní fiú comhghairdeas a dhéanamh linn ina thaobh; ní fiú bheith ina dhiaidh
orainn); ní séanta dúinn nach ndearnamar é (= ní gá (féidir, ceart) dúinn é a shéanadh).

19.8 Rangabháil na Fusachta
An réimír so- + aidiacht bhriathartha is foirm don rangabháil seo go hiondúil.
Ciallaíonn sí fusacht nó féidearthacht: sobhriste, sodhéanta, sofheicthe, soláimhsithe, so-ólta,
sothógtha.

Corruair bíonn foirm nach foirm aidiachta briathartha nasctha le so-. Foirm ghinideach an
ainm bhriathartha nó an ainmfhocail a bhíonn ann: sofhála, so-ghabhála, so-imeachta,
so-ranna, sotheagaisc.

Is féidir réimír eile a chur roimh so: an-sodhéanta, ró-shochomhairlithe, nó é a cháiliú le
dobhriathar: so-bhainte amach; sochurtha in iúl.

Úsáidtear rangabháil na fusachta
- go faisnéiseach: tá an féar so-bhainte; níl an rang seo ró-shoroinnte
- go haitreabúideach: ní fear so-ranna é; rud sodhéanta é sin.

19.9 Rangabháil na Deacrachta

Is ionann an rangabháil seo agus rangabháil na fusachta i ngach slí maidir le foirm
agus úsáid ach go bhfuil do- in ionad so- agus gur deacracht nó dodhéantacht a léiríonn sí: tá
sé dodhéanta (an-dothuigthe, do-bhainte amach).

19.10 Rangabháil na hOiriúnachta