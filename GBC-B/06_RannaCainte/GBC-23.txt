23

- clásal dobhriathartha: clásal a dhéanann gnó dobhriathair nó aidiachta
faisnéisí: níl sé san oifig mar tá sé tinn; bhí mé mar a chonaic Dia mé.
- clásal coibhneasta: clásal ina bhfuil mír choibhneasta nó foirm choibhneasta
briathair: an le scuab a dhathaigh tú é? nach inniu a phósfar iad? nach ard atá sé? tuigim a
fheabhas a d'éirigh leis.
-fochlásal: aon cheann de na saghsanna clásal atá mínithe thuas.
- uaschlásal: an clásal dá ndéanann fochlásal gnó ainmfhocail (aidiachta, etc.).

Deirtear go bhfuil an fochlásal spleách ar a uaschlásal: abair liom cá bhfuil sé; sin é an fear
ar dheisigh mé a rothar; níl sé san oifig mar tá sé tinn.
- príomhchlásal: clásal nach bhfuil spleách ar aon chlásal eile. Na trí shampla
d'uaschlásal thuas, is príomhchlásail iad.

Féadann uaschlásal a bheith ina phríomhchlásal nó ina fhochlásal. San abairt seo a leanas tá an dara clásal ina fhochlásal ag
an gcéad chlásal agus ina uaschlásal ag an tríú clásal: dúirt sé go labhródh sé dá ligfí dó.
- clásail chomhordaitheacha: clásail atá ar aon chéim san abairt. D'fhéadfaidís a
bheith ina bpríomhchlásail: d'éirigh sé agus thit sé; nó ina bhfochlásail agus iad spleách ar an
uaschlásal céanna: tá a fhios agam go bhfuair sé an t-airgead ach gur chaill sé é.

2.5 Saghsanna Abairtí An saghas abairte is bunúsaí, bíonn díreach príomhchlásal amháin
inti agus gan aon fhochlásal: tháinig sé isteach. Abairt shimplí a thugtar ar an saghas sin.
D'fhéadfadh níos mó ná príomhchlásal amháin a bheith in abairt: tá sí ina codladh nó tá sí
marbh. Nó príomhchlásal amháin agus fochlásal amháin ar a laghad: síleann sé go n-éireoidh
leis [má thugann sé faoi]. Nó níos mó ná príomhchlásal amháin agus fochlásal amháin ar a
laghad: is eol dom cá bhfuil sé ina chónaí ach níl a fhios agam cad is ainm dó.

2.6 Is é atá i gceist le cáilitheoirí ainmfhocail focal nó grúpa focal a dhéanann gnó
aidiachta aitreabúidí, mar atá

- aidiacht: fear mór
- an t-alt: na fir
- ainmfhocal sa ghinideach: oíche sheaca
- ainm briathartha sa ghinideach: am imeachta
- frása aidiachtach: fear gan mhaith
- clásal aidiachtach: an rud is eol dom.

Má tá a cháilitheoirí féin ag cáilitheoir ainmfhocail áirítear iad ina gcuid de cháilitheoir an ainmfhocail: teach cuibheasach
mór.

2.7 Leathnú agus Comhlánú

- leathnú an ainmní: cáilitheoirí an ainmní