24

- leathnú an chuspóra: cáilitheoirí an chuspóra
- leathnú an bhriathair: focail atá ag cáiliú an bhriathair ach nach bhfuil ag
teastáil le brí an bhriathair a dhéanamh iomlán: d'éirigh an oíche fuar go tobann. Deirtear
"leathnú na faisnéise" freisin.
- comhlánú briathair: focail (amach ón gcuspóir agus a leathnú) a ghabhann le
briathar chun a bhrí a dhéanamh iomlán: d'éirigh an oíche fuar. Deirtear "comhlánú na
faisnéise" freisin. Bíonn comhlánú i gceist le haidiachtaí briathartha: níor mhaith liom éirí
róthrom; agus le hainmneacha briathartha: an bhfuilimid éirithe leisciúil?

2.8 - réamhtheachtaí: ainmfhocal nó forainmneach a gcáilíonn clásal aidiachtach é,
deirtear go bhfuil sé ina réamhtheachtaí ag an gclásal: an fear a tháinig; dóibh siúd a bhí ag
rince
- iartheachtaí: forainmneach a fheidhmíonn i gclásal aidiachtach thar ceann an
réamhtheachtaí: cuir a luí an gasúr a bhfuil lámh thinn aige.

2.9 - céadbheart: clásal ina bhfuil coinníoll: má bhrisim é.
- iarbheart: an t-uaschlásal (nó an frása nó an t-ainm briathartha) a bhfuil an
céadbheart spleách air: má théim fanfaidh tusa; abair léi é a ól (teacht) má thig léi.

2.10 An deilbhíocht an roinn sin den ghramadach a bhaineann le foirm an fhocail. Leis
an deilbhíocht a bhaineann na hathruithe tosaigh (an séimhiú, etc.) agus an t-infhilleadh. An
chomhréir an roinn sin den ghramadach a bhaineann le húsáid an fhocail san abairt.