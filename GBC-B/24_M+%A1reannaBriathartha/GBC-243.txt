243

nach (nár): - cónasc coibhneasta diúltach: rud nach gcreidim.
- cónasc ráiteasach diúltach: sílim nár theith sé.
- dobhriathar ceisteach diúltach: nár theith sé?
ní (níor):	dobhriathar ráiteasach diúltach: ní chreidim é.
mura (murar): cónasc coinníollach diúltach: murar shiúil sé rith sé.
sula (sular): •cónasc aidhme: imigh sula bhfeicfidh siad thú.
- cónasc ama: d'éag sé sular shroich an dochtúir é.

An fhoirm spleách den bhriathar a leanann na míreanna go léir thuas.

20.3 Naisctear an forainm coibhneasta a (ar) leis na réamhfhocail de, do, mar seo: de +
a (ar) > dá (dár); do + a (ar) > dá (dár).

I gcás na réamhfhocal eile dar críoch guta, i, le, ó, etc. + a (ar) > ina(r), lena(r), óna(r), etc.
An fhoirm spleách den bhriathar a leanann iad.

Uaireanta báitear an réamhfhocal i ar fad sa mhír bhriathartha: ina (inar) > a (ar): fan san áit a bhfuil tú; an tslí ar thit mé,
agus i gcumasc le nach: ag lorg olla an áit nach bhfuil sí.

20.4 Mura sa táscach caite atá an briathar is iad na míreanna nach bhfuil faoi lúibíní in 20.2-3 is ceart 
a úsáid. Séimhítear an briathar ar lorg ní, agus uraítear ar lorg na míreanna eile
atá gan lúibíní: ní bhristear; ní bhrisfí; ní bhristí; an bhfásann; sílim go dtuigim; deir sé nach
gcreideann sé; nach gcreideann? mura bhfillfidh sé imeoidh mé.

20.5 Más sa táscach caite atá an briathar is iad na míreanna faoi lúibíní in 20.2-3 is ceart
a úsáid. Séimhítear an briathar ar lorg na míreanna sin mura saorbhriathar é: an té ar dhíol mé
an capall leis; an scian lenar ghearr sé an téad; sin ar thuig siad; ar (cár, nár) theith siad?
gur (nár, níor, murar, sular) thit mé; ar (cár, nár) óladh é? gur (nár, etc.) ardaíodh an seol.
Ach ar moladh é? etc.

20.6
dá: cónasc coinníollach dearfach