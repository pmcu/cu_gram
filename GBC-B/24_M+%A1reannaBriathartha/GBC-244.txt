244
An modh coinníollach spleách nó an foshuiteach caite a leanann dá. Bíonn urú ar an
mbriathar: dá bhfágfainn (bhfágainn).

20.7	d': réimír ráiteasach dhearfach

Cuirtear d' roimh ghuta nó roimh fh san áit a séimheofaí consan, sa táscach caite agus
gnáthchaite agus sa choinníollach: d'ól siad deoch; má d'éist sé linn; d'fhreagair mé é;
d'fhliuchfaí thú san fhearthainn sin; cé d'fhriotháil an tAifreann? d'fhliúirseodh an fhiaile sa
bhoglach.

20.8 a: cónasc coibhneasta dearfach díreach
Foirmeacha coibhneasta na n-aimsirí táscacha agus an mhodha choinníollaigh a thagann i
ndiaidh na míre seo agus iad séimhithe ach amháin i gcás shaorbhriathar an táscaigh chaite.
Uaireanta tagann an mhír d' idir a agus an briathar. Níl aon tionchar ag a ar d': an fear a
chuireann (a d'ólfadh, a d'fhreastalaíodh); an síol a dhíoltar.
Ach an síol a díoladh.

20.9 má: cónasc coinníollach dearfach
ó: cónasc cúise agus ama (dearfach agus diúltach)

Gabhann na rialacha céanna le ó (in abairt dhearfach) agus le má a ghabhann leis an mír
choibhneasta a atá in 20.8, ach gurb í foirm neamhspleách an bhriathair a úsáidtear ar a lorg.
In abairtí diúltacha cuirtear nach (nár) idir ó agus a bhriathar de réir rialacha 20.4-5.
ó thiocfaidh sé; ó d'óladh sé; ó bhuailtear; ó buaileadh amach é; ó nach n-éistear linn; ó
[nár] éisteadh linn; má phósann; má chuir; má d'fhág; má d'óltaí; má cuireadh; má éisteadh
leis; má tá sí (táthar) sásta.

20.10 ná: dobhriathar ordaitheach diúltach
Cuireann sé h roimh ghuta: ná tóg é; ná buailtear; ná héistigí leo; ná hosclaítear na doirse.

20.11 nár: dobhriathar guítheach diúltach
Úsáidtear é i nguí dhiúltach. Séimhíonn sé: nár fhille sí; nár chúitítear do shaothar leat.