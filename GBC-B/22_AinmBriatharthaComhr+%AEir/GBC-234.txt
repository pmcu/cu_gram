234
4A: níor fhill fear inste scéil; cá bhfuil lucht coimeádta na háite? cailín deas crúite na mbó;
coiste cosanta an phobail; gléas maraithe daoine go míthrócaireach a bhí sa bheaignit.
Nuair is aidiacht shealbhach an cuspóir ní bhíonn ann ach foirm 4A: lucht a dhéanta; fear a
n-oscailte; fear a inste.

18.31	Níl difríocht brí ná difríocht foirme idir múnlaí 3B, 4B: fear siúil.

Múnlaí 5A, 5B a úsáid

18.32 Úsáidtear múnlaí 5A, 5B mar ábhar cainte: níor mhaith liom mo leanbh a fháil
bháis; níorbh aon ionadh Niamh a theacht, agus mar fhaisnéis in abairt chopaileach: is é toil
na comhairle gach duine a dhéanamh a ghnó féin; is é ordú a tugadh triúr fear a dhul i
bhfolach.

18.33 Bíonn siad faoi réir ag na briathra abair, ordaigh, etc., i gclaoninsint ar ordú sa tríú
pearsa, agus in abairtí eile den chineál: cheadaigh sé na saighdiúirí a dhul ar aghaidh.

18.34 Bíonn siad faoi réir ag gan chun casadh diúltach a chur ar abairtí 18.32-33: ní
féidir gan athrú a theacht; d'iarr sé orthu gan aon duine acu a iarraidh airgid ar Ghuaire.

18.35 Úsáidtear iad mar leagan saor
- i bhfreagra: cad chuige? Dónall a bheith i ngrá.
- i gceist: Dónall a bheith i ngrá, an ea?
- in intriacht: mo mhac féin a dhéanamh spiaireachta orm!
- i dtreorú stáitse, etc.: gach duine a dhul amach ar clé.
- i gcláir, annála, etc.: 1014 -- Brian a fháil bháis; 1914 -- an chéad chogadh
domhanda a thosú.

Múnlaí eile

18.36 In ionad múnlaí 5A, 5B a úsáid is minic a chuirtear an gníomhaí roimh mhúnlaí

1A, 1B. Fágann sin an gníomhaí agus an cuspóir araon san ainmneach i múnla 1A; agus an
gníomhaí agus an t-ainm briathartha araon san ainmneach i múnla 1B.