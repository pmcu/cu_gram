229

Is annamh a bhaintear feidhm as cuid de na cainteanna sin thuas, e.g. na cinn dar tús bíodh. Ach d'fhéadfadh duine mar
léiritheoir dráma feidhm a bhaint astu.

18.14 D'fhéadfaidís bheith faoi réir ag ainmfhocal mar atá in 3A:

Ainmfhocal múnla 1A faoi réir ag an ainmfhocal
aimsir mhóna a bhaint
ceantar arbhair a chur
tráth	an fhiaigh a thosú

18.15	Úsáidtear iad mar leagan saor
- i gceist: Díol é. Mo rothar a dhíol, an ea?
- i bhfreagra: Cá bhfaighidh tú capall? Ceann a cheannach.
- in intriacht: cúnamh a thabhairt duitse! dul abhaile anois!
- in ionad an mhodha ordaithigh (i dtreorú stáitse, i gceisteanna ar pháipéar
scrúdaithe, etc.): na bunsoilse a mhúchadh go mall; cuntas a scríobh ar...; triantán a thógáil.

18.16 Cuirtear focail eile isteach idir an cuspóir agus a (réamhfhocal) + ainm briathartha:
- má tá an cuspóir ina réamhtheachtaí don chlásal ina bhfuil a ainm briathartha: sin
fear is furasta a mhealladh; d'inis sé scéal dom ba dheacair a chreidiúint; cá bhfuil na
leabhair a dúirt sí a dhíol?
- i ráitis leathdhiúltacha áirithe: ní féidir a spáráil ach bád amháin; dúirt mé leis
gan a dhíol ach péire.

Má tá brí leathdhiúltach ag gabháil leis an bhfrása iomlán coinnítear focail an mhúnla le chéile: ná déan ach na
báid a chomhaireamh.
- nuair is dobhriathar an frása a + ainm briathartha, ag cáiliú aidiachta: níl an
Ghréigis chomh deacair a fhoghlaim agus a shíleann tú.

18.17 Nuair nach ainmfhocal an cuspóir cuirtear forainm pearsanta nó taispeántach in áit
an ainmfhocail: déan é a ól; é a ól, an ea? is oth liom sin a dhéanamh; cad a déarfá le hí a
phósadh?