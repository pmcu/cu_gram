235
1A :níor mhaith liom mo leanbh bás a fháil; dúirt mé Eibhlín an teach a dhíol; ba mhaith leo
Seán an bhanaltra a phósadh.

Tá múnla 5B, agus múnla 1A ar lorg an ghníomhaí, san abairt seo: níorbh fholáir é féin a
dhul go dtí an chathair agus mórán a fhulaingt (é féin gníomhaí an dá ainm bhriathartha).
Bíonn an gníomhaí ar iarraidh uaireanta: b'fhearr liom an lámh a bhaint díom ná é sin;
tháinig an soitheach go Doire gan cleite a bhaint aisti; ní mhairfeadh aon duine d'éis piléar a
chur trína chroí. (Féach freisin 18.11.)

1B: b'fhearr leis iad fanacht ciúin; tháinig Pól i ndiaidh an cluiche tosú; an cogadh a raibh
sé geallta an saol briseadh as.

18.37 Nuair nach ainmfhocal an gníomhaí in abairtí den saghas atá i gceist in 18.34-35,
úsáidtear aidiacht shealbhach nó forainm: bhíomar ag súil lena dteacht; i ndiaidh mise an
teach a dheisiú.

Nuair nach ainmfhocal an cuspóir úsáidtear an múnla atá i gceist in 18.19: Dia do do
bheannú; Dia dár sábháil; níor mhaith le Nóra mé á rá leatsa.

18.38 Úsáidtear na múnlaí sin freisin
- leis an réamhfhocal chun le staid a léiriú, idir staid an chuspóra: tá an féar chun
bainte (ullamh chun), agus staid an ghníomhaí: tá Seán chun fiaigh (ullamh chun).
- leis an réamhfhocal ar chun staid an chuspóra a léiriú: tá sé ar crochadh (stad,
oscailt, fáil, etc.)
- leis an réamhfhocal i chun staid an ghníomhaí a léiriú : tá Úna ina seasamh
(codladh, luí, dúiseacht, tost, cónaí, rith)
- leis an réamhfhocal gan chun staid a léiriú, idir staid an chuspóra: tá an obair
gan déanamh; dúil gan fháil; fágadh gan múscailt as a suan iad; comhairle gan iarraidh; ní
fhágfar bád gan chailleadh, agus	staid an ghníomhaí: an gan éirí atá sé siúd fós? b'fhada
leo a bhí sí gan teacht.