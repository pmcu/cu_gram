227

18.7 Féadfaidh an t-ainm briathartha agus a ghníomhaí agus a chuspóir bheith san
ainmneach, sa tabharthach nós sa ghinideach; agus féadfaidh an gníomhaí agus an cuspóir
bheith sa ghairmeach freisin.

			ainm briathartha		an gníomhaí			an cuspóir
an t-ainmneach			
mar ainmní		Is fearr imeacht		Tá Pól ag ithe			Is fearr an bhó a bhleán
mar chuspóir an		Iarr air teacht			Feicim é ag ól			Déan an bhó a bhleán
bhriathair			
ar lorg réamhfhocail	Tá sé gan fí			Gan é ag teacht			Gan an bhó a bhleán
an tabharthach		Bhí sí ag ól			Roimh í a dhul			Leis an mbó a bhleán
an ginideach		Fear inste scéil		Ag faire Úna ag rith		Ag bleán na bó		
an gairmeach						A fhir úd atá ag béiceadh	A fhir úd atá le crochadh
		---						

18.8 Más go díreach ar lorg an ainm bhriathartha (nó ar lorg dobhriathair a bhfuil an t-ainm
briathartha cáilithe aige) atá an cuspóir, cuirtear sa ghinideach faoi réir ag an ainm briathartha
é: ag marú (an) éin; a insint mo scéil; ag brú isteach an dorais.

Ní bhíonn an cuspóir faoi réir ag an ainm briathartha in aon chás eile.

I gcásanna áirithe, ginideach gan infhilleadh (focal le foirm ainmneach ach le feidhm ghinideach) a bhíonn san ainm
briathartha, nó ina ghníomhaí nó ina chuspóir (9.28).

Múnlaí Tábhachtacha

18.9 I gcás an ainm bhriathartha a ngabhann cuspóir leis is iad seo na múnlaí is mó

tábhacht:
1A Cuspóir + a (réamhfhocal) + ainm briathartha: arbhar a cheannach; mé a mholadh.
2A Ainm Briathartha + Cuspóir: ceannach arbhair; mo mholadh.