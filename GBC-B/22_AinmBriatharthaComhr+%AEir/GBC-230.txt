230

Múnlaí 2A, 2B a úsáid

18.18 Baintear feidhm as an múnla seo mar mhalairt ar mhúnla 18.17: ní maith liom do
dhiúltú; cá bhfaighinn iad ach a gceannach?

18.19 Sna foirmeacha leanúnacha simplí, ceanglaítear an gníomhaí den ainm briathartha
le réamhfhocal. Is í feidhm is coitianta acu na haimsirí leanúnacha a dhéanamh leis an
mbriathar cúnta bí.
- An réamhfhocal ag a úsáidtear go hiondúil nuair nach luaitear aon chuspóir (ach
féach cás abairtí leathdhiúltacha thíos), agus nuair a thagann an cuspóir go díreach ar lorg an
ainm bhriathartha (nó ar lorg dobhriathair atá á cháiliú): bíodh (tá, bíonn, etc.) sé ag rith;
bíodh (tá, bíonn, etc.) sí ag crú na bó; chuala mé é ag tabhairt amach an chapaill.
- An réamhfhocal do (nó cumasc de) a úsáidtear más aidiacht shealbhach an
cuspóir: bhí an tiarna talún do mo (do do, do bhur) ruaigeadh; tá daoine á cáineadh
(cháineadh); tá sí á (dár) gcáineadh; chrom Anraí ar bheith á marú.
- An réamhfhocal a a úsáidtear
- nuair a chuirtear an cuspóir i dtosach na habairte lena neartú: pingin ní raibh mé a
shaothrú.
- nuair atá an cuspóir ina réamhtheachtaí don chlásal ina bhfuil a ainm briathartha:
nach deas an obair atá Cáit a dhéanamh? céard a chuala tú Beairtle a chanadh?
- nuair atá mar (cónasc) in ionad réamhtheachtaí den sórt atá i gceist sa sampla
roimhe seo: rinne sé mar a bhí mise a dhéanamh.
- i gcásanna áirithe nuair atá an ráiteas leathdhiúltach: níl Seán a fháil ach a chion.

Ní ceart in aon cheann de na ceithre chás thuas an séimhiú a bhaint den ainm briathartha agus ag a chur in
ionad an réamhfhocail a.