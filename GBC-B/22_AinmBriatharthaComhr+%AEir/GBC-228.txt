228

Má chuirtear gníomhaí rompu sin faightear múnlaí tábhachtacha eile.

3A Gníomhaí + 1A: fear arbhair a cheannach.
4A Gníomhaí + 2A: fear ceannaithe arbhair; bean mo mholta.
5A Gníomhaí + a nó do (réamhfhocal) + 2A: mo leanbh a fháil bháis; Dia dár sábháil
(dár = do+ár).

Nuair nach bhfuil aon chuspóir ann is iad seo na leaganacha:
1B siúl; 2B siúl; 3B fear siúil.
Múnlaí 1A, 1B a úsáid

18.10 Úsáidtear múnlaí 1A, 1B mar ainmní: theip air an bád a dhíol; d'éirigh liom siúl
abhaile, agus mar fhaisnéis in abairt chopaileach: is é an chomhairle a tugadh dó an bád a
dhíol; ba é an rud a mhol mé dóibh siúl abhaile.

18.11 Úsáidtear iad faoi réir ag briathra mar a leanas
- leis an mbriathar cúnta déan, chun na haimsirí simplí a chumadh ar mhalairt slí:
déan an t-airgead a chomhaireamh; déan éisteacht.
- leis an mbriathar abair, i gclaoninsint ar ordú sa dara pearsa nó sa saorbhriathar;
agus i gcásanna gaolmhara eile ar lorg beartaigh, comhairligh, lig, ordaigh, etc: dúradh (leo)
an bád a dhíol; lig di imeacht.
- le briathra éagsúla eile: ní aireoidh sí caora a ghoid uaithi.

18.12 Úsáidtear iad faoi réir ag réamhfhocal, agus go háirithe ag gan chun casadh
diúltach a chur ar bhrí abairtí mar atá in 18.10-11: is fearr gan an bád a dhíol; is é rud a
moladh dó gan imeacht.

18.13 Bíonn siad faoi réir ag tar éis (d'éis; i ndiaidh) chun na haimsirí foirfe a dhéanamh
le cabhair an bhriathair cúnta bí; agus mar an gcéanna chun foirm fhoirfe an ainm
bhriathartha féin a dhéanamh: bíodh (tá, bíonn, beidh, bhí, bhíodh, bheadh) sé tar éis an bád
a dhíol; bíodh (tá, ...) sé i ndiaidh éirí; bheith tar éis an bád a dhíol; bheith d'éis éirí.