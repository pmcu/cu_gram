26

3.5	Ní úsáidtear ceannlitir de ghnáth i gcás forainmnigh a thagraíonn do Dhia: is tú mo Dhia;
maithfidh sé ár bpeacaí dúinn; go dtaga do ríocht; ina aingil agus ina naoimh.

AN FLEISCÍN

3.6 Úsáidtear an fleiscín
- idir na réamhlitreacha n, t agus mionlitir ghutach: ár n-arán; an t-athair; ach ár
nAthair; an tAlbanach
- idir dhá mhír de chomhfhocal chun dhá ghuta, dhá chomhchonsan, dhá ch, dh, th,
etc. a scaradh: so-ite; lag-ghlórach; droch-chaint; gnáth-thuarastal
- idir focal agus a iarmhír chun dhá chomhchonsan a scaradh: ár maoin-ne; mo
chos-sa
- idir dhá réimír de ghnáth: sin-seanathair; ach ní úsáidtear fleiscín i gcomhfhocal
más mír iasachta aon chuid de: pailéibhitheolaíocht
- idir ceann ar bith de na réimíreanna do-, fo-, so- agus ceann ar bith de na grúpaí
litreacha bha, bhla, bhra, dha, gha, ghla, ghra, mha: do-bhainte; so-bhlasta; fo-bhrat;
so-dhaite; fo-gharraíodóir; so-ghlactha; fo-ghraí; do-mharaithe, agus in aon chás eile inar
bhaol go mbeadh an focal do-aitheanta d'éagmais an fhleiscín
- i dteidil dhílse mar an Príomh-Bhreitheamh; an tArd-Aighne; ach scríobhtar
freisin i gcomhthéacs neamhfhoirmiúil: an tArdaighne; an Príomhchigire.
- i ndiaidh an- (réimír threise), dea-: an-te; dea-bhean
- chun athbhrí a sheachaint: do ghrá-sa. Féach freisin 24.3.

AN UASCHAMÓG

3.7 Úsáidtear an uaschamóg
- sa mhír bhriathartha d': d'ólainn; d'fhreagair sí
- lena thaispeáint go bhfuil guta ligthe ar lár as na haidiachtaí sealbhacha mo, do;
as na réamhfhocail de, do, agus as an mbriathar ba: m'ordóg; i d'fhiacail; thit sé d'each; b'ait
liom; dá mb'fhéidir; má b'eol.