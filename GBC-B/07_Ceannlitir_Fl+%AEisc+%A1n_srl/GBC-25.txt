25

3

CEANNLITREACHA; FLEISCÍNÍ; AN UASCHAMÓG

CEANNLITREACHA

3.1 I ngnáthscríobh na Gaeilge is iondúil go n-úsáidtear ceannlitir i dtús focail sna
cásanna seo a leanas
- i dtús abairte: Thángamar abhaile
- in ainmneacha Dé: an tAthair; an Spiorad Naomh; Mac Dé
- i dteidil speisialta: Caitliceach; an Taoiseach; Mo Dhá Róisín; an Roinn
Oideachais
- i dteidil chinnte mar Ard-Easpag Ard Mhacha; Rúnaí na Roinne Airgeadais; ach
ollamh ollscoile; ardeaspag nó cairdinéal; rúnaí comhlachta
- i logainmneacha: Baile Átha Cliath; Éire
- in ainmfhocal nó in aidiacht a chumtar ó ainm duine nó ó ainm áite:
Súilleabhánach; Spáinneach; Connachtach; Eorpach; Corcaíoch
- in ainmneacha na laethanta, na míonna, na bhféilte agus a mbigilí: an Luan; Dé
Máirt; Eanáir; Lá Fhéile Muire na Deastógála; Oíche Shamhna; maidin Lae Nollag
- in ainmneacha teangacha: Laidin; Gréigis

Mionlitir is gnách i gcásanna mar cearc fhrancach; aiteann gaelach; péacóg ghréagach; cló iodálach, áit nach léiríonn an
aidiacht brí náisiúntachta a thuilleadh.

3.2 Cuirtear na rialacha thuas i bhfeidhm ar fhocail a bhfuil réamhlitir rompu amhail is dá
mbeadh gan an réamhlitir a bheith ann: i nDún na nGall; Uachtarán na hÉireann; Tomás Ó
hAoláin; an tSín.

Nuair a bhaintear feidhm as ceannlitreacha agus mion-cheannlitreacha i gcló suaitheantais is
mion-cheannlitreacha a úsáidtear gan fleiscín mar réamhlitreacha: CÚIL AN TSÚDAIRE;
STAIR NA HÉIREANN; AN MUILEANN GCEARR; CEOL NA NÉAN.

Mar an gcéanna is mion-cheannlitir a úsáidtear i gcás réamhlitir nuair is ceannlitir gach litir
den bhunfhocal: ÁR NATHAIR; AN TATHAIR SÍORAÍ; ach féadtar ceannlitir a úsáid freisin in
urú ar chonsan, i gcás t roimh s, agus i gcás h roimh ghuta: CLANN NA NGAEL; MAC AN
TSAOI; Ó HAOLÁIN; POBLACHT NA HÉIREANN.

3.4 Úsáidtear ceannlitir i dtús an dara mír de chomhfhocal i dteidil dhílse mar an
Príomh-Bhreitheamh; Ard-Uachtarán an Oird; Naomh-Mhuire Síor-Ógh.