299

dhéanamh aige. Úsáidtear ná in ionad nó go minic mar sin idir dhá chlásal neamhchúiseacha:
cibé duine a rachaidh ná nach rachaidh, rachaidh mise.

Ní úsáidtear ná in ionad nó idir dhá chlásal ainmfhoclacha dar tús cé acu: níl a fhios agam cé acu a thiocfaidh sé nó
nach dtiocfaidh.

26.5 Uaireanta luíonn dhá chlásal taobh le taobh agus múnlaí clásal comhordaitheach
orthu araon ach gan aon chónasc eatarthu, cé gur brí fochlásail atá ag an dara ceann: tá sé
leisciúil, ní hionann agus tusa; dhéanfadh leanbh é, ní áirím fear; is é mo mhacsa is cliste, ní
cionn is mé féin á rá é; éiríonn sé go luath, ní fearacht daoine eile é; níl eolas agam ar an
scéal, ní hé amháin é a insint; ní féidir leis labhairt, tá sé chomh corraithe sin; tá sé tinn, ní
foláir; bhí sé anseo tá bliain ó shin ann.

26.6 Uaireanta úsáidtear agus roimh chlásal a bhfuil foirm clásail chomhordaithigh air
ach nach bhfeidhmíonn mar sin: agraím thú agus fan sa bhaile; go gcuire Dia an t-ádh ort
agus éist liom; le hanamacha do mharbh agus ná bris na huibheacha sin!

26.7 Tá feidhm clásail aidhme chomh maith le feidhm príomhchlásail chomhordaithigh
ag cuid de na clásail dar tús go, nó go: chuaigh sé síos [nó] go bhfuair sé an pinsean [= chun
é a fháil, agus fuair].

Ach uaireanta eile ní bhíonn feidhm clásail aidhme acu: d'oscail sé a shúile go bhfaca sé an
gadaí.

26.8 Is minic a chuirtear ainm briathartha, nó frása ainm bhriathartha, nó frása de
shaghas éigin eile, in ionad an dara príomhchlásal ar lorg ach, agus.
- níor labhair sé focal ach imeacht; an osclófá do bhéal agus labhairt?
- níor chuir sí a cóta ar an gcrochadán ach a fhágáil uirthi; ní chorróinn amach
ach á léamh; níor ordaigh Dia sin ach a chrosadh; ní rachaidh sí agus a saol a chaitheamh
ann.
- tá siad chugainn agus deabhadh orthu; bhí fuiseog agus nead aici i ngort.