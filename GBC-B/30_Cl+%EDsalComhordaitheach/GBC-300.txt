300

AICMÍ FOCHLÁSAL

26.9 Is féidir na fochlásail a aicmiú de réir feidhme, nó de réir foirme.

26.10 Aicmítear iad de réir feidhme de réir mar a bhíonn siad ainmfhoclach, aidiachtach,
dobhriathartha, nó ina gclásail choibhneasta leithleacha.

Déantar fo-aicmiú ar na clásail dhobhriathartha de réir a bhfeidhme: clásal aidhme, ama,
cúise, imthoisceach, iarmhartach, coinníollach, faomhach, comparáideach, cuimsitheach,
neamhchúiseach.

26.11 Maidir le haicmiú de réir foirme ní gá ach ceithre shaghas clásal a lua anseo
- clásal ceisteach (clásal dar tús mír cheisteach): níl a fhios agam cá bhfuil siad;
fiafraigh de an bhfacthas iad.Is clásal ainmfhoclach gach fochlásal ceisteach.
- clásal céadbheartach (clásal dar tús má, dá, mura). Féadfaidh feidhmeanna
éagsúla a bheith aige.
- clásal coinníollach: éirigh má thig leat
- clásal faomhach: mura bhfuilim saibhir táim macánta
- clásal neamhchúiseach: más olc maith leat é, ól é.
- clásal ráiteasach (clásal dar tús mír ráiteasach, go (gur), nach (nár). Sa riocht is
simplí is clásal ainmfhoclach é seo (ach féach 26.12): deir sé go bhfuil sé tuirseach.
- clásal coibhneasta (clásal dar tús mír choibhneasta nó foirm choibhneasta den
bhriathar). Sna cásanna is simplí is clásal aidiachtach é: cá bhfuil an fear a bhí anseo? seo an
rud atá uait.

26.12 Is féidir feidhm clásail a athrú ar fad má chuirtear cónasc breise roimhe. (Tá cló
trom ar na cónaisc sa chuid eile den chaibidil seo.) Tógaimis mar shampla an clásal
ainmfhoclach atá in 26.11 go bhfuil sé tuirseach. D'fhéadfadh sé bheith ag feidhmiú mar a
leanas
- clásal faomhach: cé go bhfuil sé tuirseach tá sé ag obair