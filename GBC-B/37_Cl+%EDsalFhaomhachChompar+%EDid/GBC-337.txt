337

(vii) más i scairdeitleán féin atá sé ag dul beidh sé déanach; dá mba anois féin a thiocfadh
sé ní ligfí isteach é (32.12)
(viii) fiú amháin dá dtagadh sé agus airgead síos a thairiscint... (32.14)
(ix) mura dtagadh sé go dtí í ach uair sa choicís! mura mbeadh ann ach sméideadh na súl
féin! dá bhfaigheadh sé aon phunt amháin féin! (32.15)

33.4 Más clásal iata féin an clásal faomhach is minic an modh táscach nó an modh
ordaitheach san iarbheart: tá sé molta dá mbeinn i mo thost; beidh bean agam roimh mhaidin
dá mba í iníon Chiotaí na Scuab í; tá sé riachtanach an fhírinne a rá dá mbeadh sé ina
dhomlas; tógfaidh sé cian díot mura mbeadh ann ach sin; tabhair dom déirc ar son Dé mura
mbeadh ann ach pingin; dá mbeadh sé gan ardú a fháil choíche ní pá beag a bhí aige; dá
mbeadh gan dada a bheith ann ach ómós do d'fhear caithfidh tú ábhar cóta a ghlacadh uaim;
leanfaidh mé é dá mbeadh i ndán dom siúl as seo go Cionn tSáile; tá sé thar am aige scor dá
mb'ar ball a thosódh sé; beidh fáilte romhat dá mb'ar uair an mheán oíche é.

33.5 Is féidir le clásal coinníollach agus clásal faomhach bheith ina gcéadbhearta ag an
iarbheart céanna: cad é an tairbhe do dhuine bheith á mhaíomh nach séanfaidh sé a
chreideamh dá mbeifí chun é a shracadh idir capaill, má tá nimh an pheaca istigh ina anam?
má fheicim é maróidh mé é dá gcrochtaí mé.

CLÁSAIL CHOMPARÁIDEACHA

33.6 Clásal comparáideach a thugtar ar chlásal dobhriathartha a chuireann in iúl go bhfuil
cosúlacht nó comhtheacht nó a mhalairt idir ráiteas nó ceist an uaschlásail agus ráiteas an
chlásail dhobhriathartha. Seo na príomhshaghsanna
- clásail dar múnla ná (amhail, mar) + clásal coibhneasta: tá sé níos fearr ná a bhí sé;
ní mar a shíltear a bhítear; d'éirigh sé mar a bheadh faoileán ann; lean sé den obair mar
(amhail) nach gcloisfeadh sé mé