336

abairtí le céadbheart faomhach agus cinn le céadbheart coinníollach is annamh agus is beag é.
Féach 33.4.

Aithnítear idir an dá shaghas abairtí
- ón gcomhthéacs: chuardaigh siad arís ach má chuardaigh ní bhfuair siad an corp
- ón dobhriathar treise féin: má tá sí bocht féin tá sí ionraic
- ón bhfrása fiú amháin: fiú amháin má theip air ní air atá an locht
- ó aimsirí na mbriathra: maróidh mé é dá gcrochtaí mé. 33.3	Freagraíonn
samplaí na naoi roinn seo a leanas do shamplaí na n-alt ar na clásail choinníollacha a bhfuil a
n-uimhreacha faoi lúibíní.
(i) má tá sé anseo [féin] ní fheicim é; má fhaighim an chéad duais ní díotsa a bheidh mé
buíoch; ní bhfuair sé bás más iontach le rá é; bhí sé an-fhuar inné ach má bhí féin bhí sé go
deas (32.5)
(ii) dúirt sí liom gan dul amach dá mbeadh an lá te féin (32.13)
(iii) má ba shagart féin é ní thiocfadh leis sin a dhéanamh; má tá tú tuirseach féin b'fhéidir
go dtabharfá isteach cliabh móna (32.7)
(iv) mura bhfuil Gearmáinis aige tá Fraincis aige; mura bhfaca mé ag dul amach é
chonaic mé ag teacht isteach é; mura ndéana mé ach baint lena bhrat, beidh mé leigheasta;
mura dtéadh sé chun an Aifrinn, ní díobháil creidimh ach díobháil éadaí ba chúis leis (32.8)
(v) dá mbeadh soineann go Samhain bheadh breall ar dhuine éigin; dá mba dheachtóir
féin é, ní éireodh leis; mura n-aithneoinn féin é, chuirfinn forrán air; mura ndíolfá ach uan
caorach leis, chaithfeá deoch a tharraingt dó (32.9)
(vi) ní fhéachfadh sé ar Shadhbh dá mba nach mbeadh in Éirinn ach í; an gasúr miotalach a
chuirfeadh isteach a fhostú dá mbeadh i ndán nach mbeadh air ach leathchos; dá mbeadh sé
gan a fháil ach punt bheadh sé sásta; rachainnse amach a throid dá mbeadh gan bheith liom
ach mé féin (32.12 (iii))