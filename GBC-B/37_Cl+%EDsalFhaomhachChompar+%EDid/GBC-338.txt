338

- clásail dar múnla amhail (cosúil le, de réir, faoi, i gcomórtas le, i bhfarradh is, le
hais, ná, seachas, thar) + mar + clásal coibhneasta: tá sé ag siúl amhail mar a bheadh na
bróga á ghortú; tá sé ag siúl amhail mar nach mbeadh áit na coise déanta aige sna bróga
nua; níl Niall cosúil le mar a bhí sé; chuirimis airgead abhaile de réir (faoi) mar a thuillimis
é; lean sé den obair faoi mar nach gcloisfeadh sé mé; tá na fuinneoga fairsing anseo i
gcomórtas le (le hais, i bhfarradh is) mar atá siad thall; tá sé níos fearr ná mar a bhí sé; tá
níos mó féir ann anois seachas (thar) mar a bhíodh fadó
- clásail dar múnla chomh + aidiacht (nó dobhriathar) + is (nó agus) + clásal
coibhneasta (dearfach nó diúltach): tá Éire chomh fliuch agus a bhí sí anuraidh; tá an pobal
chomh corraithe is nach bhfaca mé riamh cheana iad
-clásail dar múnla chomh ... is + clásal coibhneasta (díreach nó neamhdhíreach), ag
cáiliú aidiacht atá idir chomh agus is: tá sé ar fhear chomh macánta is a bhuail riamh liom;
seo anseo gunna chomh fíor is ar scaoil aon fhear riamh urchar as

Má áirítear an aidiacht ina cuid den chlásal is clásal aidiachtach é ag cáiliú an réamhtheachtaí fhear, gunna.
- clásail dar múnla oiread [...] agus + clásal coibhneasta: níl oiread [airgid] aige agus
a cheapfá; tá an oiread acu ann agus nach mbeidh ídithe go deo

Is deacair clásail den sórt seo a aicmiú ach freagraíonn siad do chlásail chomparáideacha i dteangacha eile.
- clásail dar múnla ach oiread (ach chomh beag, amhail, chomh + aidiacht nó
dobhriathar, fearacht, ionann) + agus (nó is) + céadbheart dar tús dá. Corruair cuirtear
iarbheart isteach ar lorg agus, ach is gnáiche go mór an t-iarbheart a bheith intuigthe: ní raibh
broideadh le mothú ach oiread agus [a bheadh] dá mbeadh gan iasc a bheith beo san
fharraige; níor fhéach sé suas ach chomh beag agus dá mba nach gcloisfeadh sé aon ní; mhol
sé an sagart amhail is dá mba é an Pápa a bheadh ann; bhí a ghnúis chomh socair agus dá
mba ina chodladh a bheadh sé; tá an tseanbhean go maith dó fearacht is dá mba é a mac féin
é; labhair sí liom ionann agus dá mbeadh aithne aici orm