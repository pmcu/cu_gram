315

- clásal neamhchúiseach: dá olcas a ritheann tusa is measa mise.

28.5 Clásail chomparáideacha ina bhfuil an múnla oiread [+ ainmfhocal] + agus [nó is]:
níl oiread [airgid] aige agus a cheapfá; tá a thrí oiread agam agus a theastaíonn uaim; tá a
oiread fuatha aige ort is atá de chion agatsa air.

28.6 Clásail ina bhfuil mar (dobhriathar)
- clásal ainmfhoclach: chonaic sé mar a bheadh beacán ábhalmhór ag éirí aníos
as an bhfarraige
- clásal comparáideach: rinne sé mar a rinne a athair.

Sórt clásail chomparáidigh is ea an clásal ainmfhoclach úd thuas leis.

28.7 Clásail dar tús conas, nuair, cathain, fad, ná (ar lorg aidiachta breischéime)
- príomhchlásal: conas tá an tsláinte agat? cathain a thiocfaidh tú?
- clásal ainmfhoclach: níl a fhios agam conas a d'éirigh leis
- clásal ama: éirigh nuair a thiocfaidh sé isteach; d'éalaigh sé fad a bhí mé amuigh
- clásal cuimsitheach: ní baol dó fad a fhanfaidh sé ciúin
- clásal comparáideach: tá sé níos fearr ná [mar] a bhí sé inné.

28.8 Nóta ar conas

Tá difríocht brí idir conas a agus conas go.
Mhínigh sé dom conas a rinneadh é [= an chaoi a ndearnadh é].
Dúirt sé liom conas go ndearnadh é [= mar a tharla go ndearnadh é].

AN CLÁSAL COIBHNEASTA DÍREACH DIÚLTACH

28.9 Cuireann na figiúirí lúibínithe in iúl cad iad na hailt ina bhfuil clásail dhearfacha ag
freagairt do na clásail dhiúltacha: is mairg nach n-éistfeadh leis (28.2); is mé nach mbíonn
tuirseach (28.2); chomh fada is nach bhfeicfear mé táim slán (28.3); tá oiread aige is nach
mbeidh ídithe go deo (28.5);lean sé den obair mar nach gcloisfeadh sé mé (28.6); d'imigh mé
nuair nár tháinig sé (28.7).