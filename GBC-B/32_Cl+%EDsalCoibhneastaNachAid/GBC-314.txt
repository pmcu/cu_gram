314

28

CLÁSAIL CHOIBHNEASTA NACH CLÁSAIL AIDIACHTACHA

28.1 Is iomaí saghas clásal coibhneasta atá ann nach clásal aidiachtach. Dála na gclásal
aidiachtach is féidir iad a roinnt ina dhá n-aicme de réir mar is díreach nó neamhdhíreach na
míreanna coibhneasta atá iontu. Is iad na clásail dhíreacha is coitianta go mór sa chaibidil
seo. Taobh amuigh den chlásal coibhneasta leithleach bíonn cónasc (focal nó frása) in ionad
an réamhtheachtaí de ghnáth.

AN CLÁSAL COIBHNEASTA DÍREACH DEARFACH: PRÍOMHSHAGHSANNA
28.2 An clásal copaileach leithleach
Tá cur síos ar an gclásal seo in 16.50-62, agus tá cuntas in 27.8, 27.9, 27.10 go háirithe ar na
cásanna ina dtagann an forainm ceisteach roimhe. Seo roinnt samplaí eile: is mairg a bhíonn
gan chara; [is] magadh a tosaíodh a dhéanamh; céard a bhí fonn ar an rialtas a dhéanamh?
cad a bheadh na Sasanaigh i riocht a rá? an eol duit cé acu a thiocfaidh siad nó a fhanfaidh
siad?

28.3	Clásail ina bhfuil chomh + aidiacht (nó dobhriathar) + agus (nó is)
- clásal ainmfhoclach: bhí ionadh orm chomh fuar is a bhí an aimsir
- clásal ama: tháinig sé chomh luath is a glaodh air
- clásal imthoisceach: ní ceart é a cháineadh agus chomh maith is a d'oibrigh sé
- clásal faomhach: d'oibrigh sé chomh maith is a bhí sé in ann
- clásal cuimsitheach: chomh fada is atá léite agam tuigim é.

28.4 Clásail ina bhfuil an t-ainm teibí céime
- clásal ainmfhoclach: bhí ionadh orainn a fhuaire a bhí sé
- clásal cúise: ní fhéadfainn éirí ar mhéad is a bhí de thuirse orm
- clásal imthoisceach: tá moladh ag dul dó agus a fheabhas a d'oibrigh sé