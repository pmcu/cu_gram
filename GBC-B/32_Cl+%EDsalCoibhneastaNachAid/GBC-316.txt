316

AN CLÁSAL COIBHNEASTA NEAMHDHÍREACH

28.10 Cuireann na figiúirí lúibínithe in iúl cad iad na hailt ina bhfuil clásail dhíreacha ag
freagairt do na clásail neamhdhíreacha. (Tá cló trom ar an réamhtheachtaí agus ar an
iartheachtaí más ann dóibh): is mairg arbh éigean dúinn cur suas leis (28.2); bhí sé ina
ghasúr chomh breá is ar leag tú do shúil riamh air (28.3); bhí sí ar mhaidin chomh
léanmhar is a raibh tú amuigh riamh ann (28.3); tá oiread agam is nach féidir a n-áireamh
(28.5); fan mar a bhfuil tú (28.6).

28.11 Úsáidtear trí leagan choibhneasta sa chlásal faomhach dar tús dá + ainm teibí céime: dá
mhéad a thugtar dó níl sé sásta; dá mhéad dá dtugtar dó níl sé sásta; dá mhéad a dtugtar
dó níl sé sásta.

Más bí an briathar, is iad seo na leaganacha: dá fheabhas dá bhfuil sé níl sé maith go leor; dá
fheabhas[mar] atá sé níl sé maith go leor.

Nó úsáidtear frása in ionad clásail: dá fheabhas é níl sé maith go leor.

28.12	Mar
Féach na difríochtaí foirme agus brí i dtosach na bhfochlásal sna habairtí seo a leanas:
gheobhaidh tú thíos sa trá í mar a mbíonn sí ag súgradh;ní maith léi an sioc mar bíonn sí
fuar lena linn; gan bhróg ná stoca, sin mar a bhíonn sí.
mar a mbíonn = áit a mbíonn: mar bíonn = óir bíonn; mar a bhíonn = an riocht ina mbíonn.