87

- ainm dílis mná roimh aidiacht aitreabúideach: seanmháthair Bhríd Mhór.
In áiteanna maireann leaganacha ginideacha seanbhunaithe le hainmneacha seandaoine: teach Bhríde Bige
- ainm dílis mná nuair a bhíonn an sloinne ag gabháil leis: bainis Bhríd Ní
Cheallacháin.

9.36 Is minic freisin nach n-úsáidtear an ginideach
- ar ainmfhocal (gan an t-alt) roimh ghinideach éiginnte, go háirithe ar lorg
réamhfhocail chomhshuite: airgead a chlann mhac; an oiread fonn eolais; saghas slí
bheatha; faoi choinne clocha duirlinge; os cionn beochán beag tine; i ndiaidh am paidrín; de
bharr maidin sheaca.

Ach is minic fosta a infhilltear: fear tí solais.
- tar éis réamhfhocail chomhshuite nó a chothrom nuair atá ainmfhocal éiginnte á
cháiliú ag aidiacht nó ag frása aidiachtach nó ag clásal: d'ainneoin aon athrú ar an aimsir; i
gcás aon cheist eile mar sin; d'ainneoin conradh ar bith dá mhalairt; i dteannta aon airgead
is iníoctha; de dheasca tionóisc a tharla
- i gcás mórán frásaí éagsúla: de bharr cur i gcéill; an iomad dul chun cinn; timpeall
mí ó shin; ag tabhairt aghaidh ar (tosach do, cúl le, etc.). Féach 24.3.

AN GINIDEACH RANNAÍOCH & AN TABHARTHACH RANNAÍOCH
9.37 Ginideach rannaíoch a thugtar ar ghinideach atá ag cáiliú ainmfhocal cainníochta nó
páirte (nó a iontamhail - uimhir, aidiacht bhreischéime, frása, etc., á n-úsáid mar
ainmfhocal), má sheasann an focal cainníochta (páirte) do chuid den rud a seasann an
ginideach dó (téarma an rannaígh): roinnt bagúin; beirt bhan; níos mó eolais.

9.38 Is minic a úsáidtear réamhfhocal + an tabharthach in ionad an ghinidigh rannaíoch.
An réamhfhocal de is coitianta. Sna cásanna sin tabharthach rannaíoch a thugtar air: beirt
de na páistí; cuid d'airgead Sheáin.

Samplaí eile: duine as míle; seacht faoin gcéad; mac leis.