81

9.13 Is minic a léirítear gaol le ceann de na réamhfhocail le, do + an tabharthach: deartháir
do Sheosamh (le Seosamh); uncail dóibh; iníon leis. Féach 12.10.

Tabhair faoi deara na difríochtaí brí idir: mo mhac; mac dom (duine de mo mhic); iníon mo mhic; iníon le mo mhac; iníon
mic dom; iníon le mac dom.

AN TUISEAL GAIRMEACH
9.14 Nuair a úsáidtear ainmfhocal a léiríonn an duine (rud) a bhfuiltear ag caint leis
cuirtear an t-ainmfhocal sa ghairmeach. Bíonn séimhiú air agus bíonn an mhír ghairmeach
roimhe: a Shéamais; a bhuachaillí; a thránna na hÉireann.

9.15 Is féidir an aidiacht thaispeántach a úsáid sa ghairmeach: a bhean sin thuas sa
chúinne; a ghiolla seo (Béarla: my dear chap); a fhir úd thall ar an gclaí; a thonn seo thíos.

9.16 Ní gnách aidiacht shealbhach a úsáid leis an ngairmeach taobh amuigh de chorruair i
bpaidreacha: ár nAthair; ár mbeatha, ár milseacht agus ár ndóchas; mo Thiarna agus mo
Dhia! Ach a mhuirnín; a thaisce; a stór; a mhic.

9.17 Ní infhilltear an gairmeach uatha, uaireanta, má rialaíonn sé ginideach cinnte: a
Cheann an Teaghlaigh Bheannaithe (Naomh Iósaf). Ach a Mhic Dé; a Mhic na Maighdine
Muire.

Ní bhíonn aon infhilleadh ann ach oiread i leaganacha mar: a Naomh Pádraig; a Naomh
Ciarán; a Rí Séamas.

9.18 Is minic dhá ghairmeach leantacha á n-úsáid: a Thomáis, a mhic; a Pheadair, a
leanbh; a Naomh-Mhuire, a Mháthair Dé; A Bhean (a Iníon) Uí Mhurchú, a chara.

In 9.56-58 tá samplaí le fáil d'úsáid an ghairmigh i leaganacha comhaisnéiseacha.

AN tAINMFHOCAL CINNTE