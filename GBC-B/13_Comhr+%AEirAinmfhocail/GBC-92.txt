92

- an dara focal ar aon tuiseal leis an gcéad cheann i gcónaí
- an dara focal san ainmneach cibé tuiseal atá ag an gcéad cheann
- an dara focal sa ghinideach cibé tuiseal atá ag an gcéad cheann.

9.56 Bíonn an dá fhocal ar aon tuiseal más teideal agus sloinne iad: seo é an tAthair Ó Sé;
ar an Athair Ó Sé; teach an Athar Uí Shé; fáilte romhat, a Athair Uí Shé.

9.57 Bíonn an dara focal san ainmneach
- más teideal agus ainm pearsanta [+ sloinne] atá ann: seo isteach an Bráthair Tomás
[Ó Néill]; ar an mBráthair Tomás [Ó Néill]; paidrín an Bhráthar Tomás [Ó Néill]; fáilte
romhat, a Bhráthair Tomás [Ó Néill]
- más ainm pearsanta agus ainmfhocal coitianta atá ann: tiocfaidh Peadar fíodóir; le
Peadar fíodóir; bean Pheadair fíodóir; beir bua, a Pheadair fíodóir; leabhar Sheáin, mac an
dochtúra; airgead Thomáis, an fear a thug an t-eolas
- má tá clásal nó frása nó ainm briathartha ann thar ceann an chéad ainmfhocail:
tháinig sé, ní nach ionadh; mhol mé dó an teach a dhíol, rud a rinne sé; abair leis teacht, rud
a dhéanfaidh sé.

9.58 Cuirtear an dara focal sa ghinideach
- más dhá theideal atá ann: an Tiarna Easpaig; a Thiarna Easpaig (Breithimh); suigh,
a Athair Uachtaráin; tugtar "Easpag Coinfeasóra" ar Naomh Pádraig
- más dhá ainm choitianta atá ann: bean chéile; feirmeoir duine uasail; baintreach fir
(fear a bhfuil a bhean marbh); gaolta ban; uan caorach (fóisc); púróg chloiche
- más dhá ainm theibí atá ann: cabaireacht chainte
- i logainmneacha áirithe: cathair Chorcaí; Contae Luimnigh.

Féach freisin mar a úsáidtear an réamhfhocal faoi dhó in 22.7; agus an gairmeach faoi dhó in 9.18.

9.59 In ionad an ghinidigh comhaisnéise mar atá in 9.58 (bean chéile, uan caorach) is
minic a úsáidtear