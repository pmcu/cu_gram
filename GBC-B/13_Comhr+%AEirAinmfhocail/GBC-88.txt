88

9.39 Mar is gnách is í an aidiacht shealbhach an forainmneach a úsáidtear thar ceann an
ainmfhocail ghinidigh; agus is é an forainm réamhfhoclach an forainmneach a úsáidtear thar
ceann an réamhfhocail + an ainmfhocail thabharthaigh. Is minic a bhaintear feidhm as na
forainmnigh rannaíocha againn, agaibh, acu in ionad dínn, díbh, díobh: a leath; roinnt de;
cuid againn.

Ginideach nó Tabharthach
9.40 Amanna is cuma cé acu an ginideach rannaíoch nó an tabharthach rannaíoch a
úsáidtear, ach is minic nach féidir ach ceann áirithe acu a úsáid. Tá cur síos déanta ar na
cásanna is coitianta thíos.

9.41 I gcás na bhfocal bunáite, bunús, formhór agus focail a chiallaíonn ionad: cúl, deireadh,
lár, tosach, tús, iarthar, íochtar, tuaisceart, etc. is é an ginideach rannaíoch a leanann iad:
bunús an ama; formhór na ndaoine; deireadh an bháid; tosach an tslua; ár mbunáite; a chúl;
a ndeireadh; a lár; tuaisceart na tíre; iarthar an oileáin; íochtar an tseomra.

9.42 Maidir le focail a chiallaíonn cainníocht éiginnte, mar barraíocht, cuid, dóthain, sáith,
roinnt, a lán, beagán, mórán, an iomad, níos mó, níos lú, go leor, oiread, tuilleadh, etc., má
tá téarma an rannaígh éiginnte is é an ginideach rannaíoch a úsáidtear de ghnáth: barraíocht
céille; roinnt eolais; níos lú cainte; go leor airgid reatha.

Ní mór aidiacht shealbhach a bheith ag cáiliú dóthain, sáith: mo dhóthain oibre. Bíonn cuid á cháiliú ag aidiacht shealbhach
nó eile: cuid mhór daoine; a chuid eolais. Ainneoin cuma na cinnteachta a bheith ar na focail seo (agus ar an iomad, a lán,
etc.) bíonn an chainníocht féin éiginnte.

Ach má tá téarma an rannaígh cinnte, sa tabharthach a chuirtear é: an chuid den mhin a bhí
fágtha; mo dhóthain den obair; an iomad den bhainne; a lán de na camáin; níos mó den
fhearúlacht; an iomad díobh; beagán de, cuid againn.

9.43 Focail a bhfuil cainníocht chinnte ag baint leo (dosaen, péire, pionta, punt, scór, slat),
nó focail atá gaolmhar leo (cliabh, mála), nó focail a chiallaíonn mír (ball, blogh, caibidil,
giota, líne, píosa, siolla, véarsa, etc.) is ionann a gcomhréir agus comhréir na bhfocal atá in