85

- aon nuair a bhíonn an t-alt roimhe mura ngabhann déag leis: i gcaitheamh na haon
oíche amháin sin; ar feadh an aon lae amháin; agus i gcomhfhocail: le toil an Aon-Mhic. Ach
de bharr an aon fhear déag.

- c(h)éad: tosach an chéad lae; fad na chéad mhíosa; agus i gcomhfhocail: bás a
céadghine
- beirt, triúr, ... dháréag nuair nach seasann an t-ainmfhocal do na haonaid atáthar a
chomhaireamh: beirt chlainne; triúr Bhríde; airgead na beirte clainne.

9.28 Ní úsáidtear an ginideach ach oiread le gníomhaí nó cuspóir ainm bhriathartha sa
mhúnla seo: gníomhaí (cuspóir) + a (réamhfhocal) + ainm briathartha:
le linn an cogadh a bheith ar siúl; tar éis an dochtúir a imeacht;
ag guí maitheas a theacht orm; d'fhonn (le cois) airgead a thuilleamh;
tar éis (i gcoinne, de bharr) an t-ordú a chomhlíonadh;
ar aigne (ar tí, le linn) na fir oibre a fhostú;
ag iarraidh (ceapadh, brath) mo chos chlé a leigheas;
ag rá (diúltú) an bosca a bhriseadh.

9.29 Ach infhilltear an t-ainmfhocal
- má tá a + ainm briathartha ina fhrása dobhriathartha modha ag comhlánú ainm
briathartha eile: bhí sí ag cealgadh an naíonáin a chodladh; thosaigh mé ag cur na bpáistí a
luí; tá mé ag tabhairt an ghadhair a sheilg
- i gcás múnlaí mar seo: gníomhaí (nó a chothrom) + cuspóir + a + ainm briathartha:
bean na mbó a chrú; fear na tine a lasadh; lucht na Gaeilge a fhoghlaim; lá na bprátaí a
bhaint; aimsir an bhiatais a chur; am na monarchan a oscailt.

Téann gnáthrialacha an tabharthaigh i bhfeidhm ar mhúnlaí mar seo: réamhfhocal a rialaíonn an tabharthach + ainmfhocal
+ a + ainm briathartha: as an asal a dhíol; trí mo chois a bhriseadh; leis an ngnó a dhéanamh.