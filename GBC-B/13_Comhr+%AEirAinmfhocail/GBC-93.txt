93
- clásal copaileach: an t-amadán is mac duit a bhris é; féach ar an bpleidhce sin is
deartháir di
- tabharthach ar lorg de: cleithire d'fhear láidir; cailín cliste d'iníon; cleamhnaí
d'uncail dom (uncail do mo chéile); na diabhail de thuairisceoirí seo; dóthain rí de chaisleán;
mo sháith de ghiolla; ní raibh a chómhaith de chainteoir sa tír.

9.60 An tabharthach ar lorg de mar atá i gceist in 9.59, baintear feidhm as go minic ar lorg
na bhfocal leithéid, malairt, athrach. Uaireanta eile nach mbaintear.
- Leithéid + ginideach cinnte + (uaireanta) tabharthach éiginnte. Is féidir aidiacht
shealbhach a úsáid thar ceann an ainmfhocail ghinidigh mar is gnách: leithéid Mháire de
rinceoir; mo leithéidse de chearrbhach; a leithéid (sin) de dhuine; leithéidí do
dheartháireacha de pheileadóirí; ní fhaca mé a leithéidí de gharsúin riamh; ár leithéidí; is
iomaí do leithéid a chabhródh liom; ná creid a leithéid; níor ghéill sé riamh dá leithéid;
ainmhithe leithéid an leoin nó an tíogair.

Is é an t-iolra, leithéidí, a úsáidtear más san iolra atá an ginideach nó an aidiacht shealbhach.
- Seo na múnlaí is coitianta ina n-úsáidtear na focail malairt, athrach
- aidiacht shealbhach (an tríú pearsa, firinscneach, uatha) + malairt (athrach) +
tabharthach éiginnte: a mhalairt sin de bhó; ar a athrach de dhóigh
- malairt (athrach) + ginideach éiginnte (nó aidiacht shealbhach): chuaigh sí malairt
bóthair; ní phósfainn a malairt; faigh athrach éadaí; ní thuigim a athrach; fear mo mhalairte.