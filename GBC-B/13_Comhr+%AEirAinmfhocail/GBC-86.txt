86

9.30 Ní úsáidtear ach oiread an ginideach d'ainmfhocal éiginnte cáilithe atá faoi réir ag
ainm briathartha a bhfuil an réamhfhocal a, ag roimhe: ag déanamh obair mhaith (an-obair,
aon mhaith): ag tabhairt drochmheas (pingin ar bith); a mholadh ceol cláirsí (amhráin
Ghaeilge). Ach ag treabhadh na páirce bige,ag léamh ár leabhair Ghaeilge.

9.31 Ní úsáidtear ach oiread an ginideach d'ainm briathartha go díreach ar lorg
- ainm bhriathartha eile a bhfuil an réamhfhocal a, ag roimhe: ag brath dul abhaile
(tiomáint síos, triall ort); ag iarraidh éirí (seasamh, canadh, brostú, rith)
- réamhfhocail chomhshuite: tar éis siúl abhaile; i ndiaidh teacht; ar tí eitilt suas; tar
éis pósadh. Ach ar tí a bpósta; i ndiaidh (chun) mo chrochta.
- chun i bhfrásaí timchainteacha: chun séideadh níos measa; chun iomáint le
Corcaigh; chun troid ina choinne. Ach siúd chun siúil (reatha) iad; tá an féar chun bainte.

9.32 Ní úsáidtear an ginideach d'ainmfhocal éiginnte atá ar aon fhoirm le hainm briathartha
agus nach de réir ceann de na cúig dhíochlaonadh a infhilltear é, agus é ag teacht i ndiaidh an
réamhfhocail a, ag, nó i ndiaidh réamhfhocail chomhshuite:
- ag déanamh athrú (iniúchadh); a thabhairt moladh dó; ag cur filleadh ann
- ar lorg ardú [maith]; le haghaidh scrúdú; in éadan pósadh [measctha]

Ach ag déanamh gearáin; ag ceannach leighis; de réir oiliúna; d'uireasa ceangail; i gcoinne
scrúdúcháin; i gcomhair léitheoireachta.

Tabhair faoi deara nach ainmneacha briathartha, ach ainmfhocail atá ar aon fhoirm le hainmneacha briathartha, atá i gceist sa
riail seo, mar gur aidiachtaí a cháileodh iad agus nach dobhriathra. Ach dobhriathra a dhéanfadh an cáiliú sna samplaí atá in
9.31.

9.33 Ní úsáidtear an ginideach d'ainm briathartha ar lorg forainmnigh réamhthagraigh: tá sé
tar éis a rá go dtiocfaidh sé; bhí mé ag iarraidh a dheimhniú go nglacfaí leis.

9.34 Ní úsáidtear an ginideach i gcás péirí focal mar Naomh Peadar (Pól); San Tomás; Rí
Séamas: litreacha Naomh Pól; misean San Tomás; teitheadh Rí Séamas.

9.35 Ní úsáidtear an ginideach sna cásanna seo