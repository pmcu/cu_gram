83

9.22 Ainmfhocail éiginnte de bharr an chomhthéacs na focail a bhfuil cló trom orthu sna
frásaí seo thíos d'ainneoin rialacha 9.19: an iomad cainte; an iomarca eolais; a mhalairt de
scéal; ar feadh uair an chloig; clann an dá dheartháir (na beirte dearthár) is ea iad; céile Dé
ba ea é; Coróin Mhuire a cheannach; Lá Fhéile Pádraig eile; má tá ifreann ar bith ann; ní
haon Tadhg an dá thaobh mise agat; a leath; a dtrian; leath na n-úll; ceathrú cuid an
phobail; taobh na tine.

9.23 Tabhair faoi deara na difríochtaí brí atá sna habairtí seo
- Tá sagart paróiste ag caint leis na sagairt óga.
(sagart éiginnte a bhfuil cúram paróiste éiginnte air)
- Cailleadh an sagart paróiste a bhí ar saoire anseo.
(sagart cinnte a raibh cúram paróiste éiginnte air)
- Ba é sagart an pharóiste a bheannaigh an scoil.
(sagart cinnte ar a bhfuil cúram paróiste chinnte, an paróiste a bhfuil an scoil ann, is
dócha.)

Is minic, áfach, a úsáidtear an sagart paróiste in ionad sagart an pharóiste sa chás
deireanach.

Ach os a choinne sin ní fhéadfaí sagart an pharóiste a úsáid i gcás paróiste éiginnte, mar atá
sa dara habairt.

Sna trí chás, tá an sagart i gceannas paróiste. Aon sagart atá faoin sagart sin deirtear gur duine
de shagairt an pharóiste é nó gur sagart de chuid an pharóiste é, is é sin curáideach nó sagart
cúnta.

AN tAINMNEACH THAR CEANN AN GHINIDIGH