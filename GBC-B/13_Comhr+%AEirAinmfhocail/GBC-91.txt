91

thaobh na tine; dhá ghruaimhín an bhóthair; trí shlios [an] triantáin; ceithre shlios [na]
cearnóige; sé aghaidh ciúib.

9.51 Ach má tá an ginideach cinnte agus gur do cheann amháin de bhaill an téarma nó do
chuid acu is mian tagairt is gnách ceann de na múnlaí seo a leanas a úsáid
- ceann de chosa na cathaoireach; trí cinn d'fhuinneoga an tseomra; ceann amháin
de chosa tosaigh an chapaill; dhá cheann de shleasa an triantáin; cúig cinn d'aghaidheanna
an chiúib
- dhá shlios de chuid an triantáin; fiche focal de chuid an dara díochlaonadh; dán de
chuid Chéitinn; trí dhán dá chuid.

9.52 Nuair is ball amháin atá i gceist agus gur cuma, nó go bhfuil sé intuigthe, cé acu ceann
é, ní gá an tabharthach rannaíoch a úsáid: le taobh na tine; ar thaobh an bhóthair; go ceann
an tí; tá cos na cathaoireach briste agat; i gcúinne an tseomra (na páirce) atá sé.

9.53 Más brí cainníochta atá ag an bhfocal a léiríonn an ball féadfaidh an focal a léiríonn
an t-iomlán a bheith sa tabharthach rannaíoch: tá cúinne amháin (dhá chúinne) den pháirc
faoi uisce.

cúinne páirce = cúinne de pháirc (saghas áirithe cúinne nó mír áirithe de pháirc).

COMHAISNÉIS
9.54 Nuair a chuirtear le taobh a chéile dhá ainmfhocal (nó a gcothrom) a thagraíonn don
rud céanna agus go míníonn ceann acu an ceann eile deirtear go bhfuil siad i gcomhaisnéis le
chéile: Pól aspal; Tadhg gabha; an tAthair Seán; Bébhionn banlia; an Bhanríon Máire.
Ach an Mhaighdean Mhuire. Séimhítear Muire ar lorg M(h)aighdean, agus Máthair ar lorg M(h)uire: sin í an Mhaighdean
Mhuire; ar an M(h)aighdean Mhuire; a Mhaighdean Mhuire; chonacthas (ag) Muire Mháthair; a Mhuire Mháthair. Ach
cumhacht na Maighdine Muire.

9.55 Is iad na gnáthrialacha gramadaí a chinneann tuiseal an chéad fhocail. Tá trí shaghas
comhaisnéise ann ó thaobh thuiseal an dara focal