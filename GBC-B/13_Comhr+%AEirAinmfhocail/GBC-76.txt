76

9

COMHRÉIR AN AINMFHOCAIL

UIMHIR AN AINMFHOCAIL

9.1 Úsáidtear uimhir uatha an ainmfhocail, cibé acu ainmfhocal uimhriúil é nó a mhalairt
- más brí uatha atá leis: mo shrón (bhéal, chiall); aon chapall (bhó, bhád) amháin;
gach bean; an uile dhuine; cibé uair a tháinig sé; níl aon phingin agam; shlánaigh sé an céad
anuraidh.

Ar lorg cibé, aon (aidiacht éiginnte) úsáidtear an t-iolra freisin: bailigh cibé uirlisí atá agat; níl aon phinginí agam.
- ar lorg na n-aidiachtaí sealbhacha iolra ár, bhur, a, nuair nach bhfuil ach ceann
amháin de na rudaí dá dtagraíonn an aidiacht ag gach duine (rud) atá i gceist: beidh Íosa inár
gcroí; ar a n-aigne; fágadh na báid ar a mbéal fúthu; bhí na saighdiúirí ina luí ar a mbéal is
ar a n-aghaidh; agus i bhfrásaí mar: ar a gcoiscéim; ar ár gcois

Deirtear fosta inár gcroíthe.
- ar lorg uimhreacha ainmfhoclacha seachas uimhreacha pearsanta (féach 9.2 ): fiche
slí; ochtó troigh; céad bliain; na mílte fáilte; cúpla caora; tríocha míle de na fir
- ar lorg aon, dhá: aon bhróg déag; dhá bhliain is fiche; céad seachtó is dhá theach;
aon mhíle dhéag; dhá chéad.
- ar lorg trí, ceithre, ... deich: trí leabhar; ceithre roth is fiche; féar céad fiche is cúig
bhó; cúig chéad; sé mhíle.

9.2 An ginideach iolra a úsáidtear ar lorg uimhreacha pearsanta: beirt bhan; triúr fear;
cúigear cailíní; seisear saighdiúirí; seachtar scoláirí, etc.

9.3 An ginideach iolra a bhíonn faoi réir freisin ag dís, dosaen, péire, scór: dís bhan
(dochtúirí); dosaen uibheacha (úll); péire cártaí (bróg); scór cailíní (fear).

9.4 Úsáidtear an t-iolra le huimhreacha aidiachtacha i gcás ceann (= aonad), cloigeann,
orlach, troigh, slat (ar fad): trí cinn; ceithre cloigne; cúig horlaí ar airde; sé troithe ar fad;