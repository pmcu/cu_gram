89

9.42, ach gur gnách an tabharthach rannaíoch nuair atá an téarma cáilithe: punt siúcra ach
punt de shiúcra donn; trí phionta bainne ach trí phionta de bhainne milis; nó más sa
ghinideach atá an focal cainníochta: spúnóg shiúcra. Ach lán spúnóige de shiúcra.

Tá claonadh ann an tabharthach a úsáid nuair atá an téarma éiginnte gan cháiliú ar lorg giota (éiginnte): giota de rópa; ach
an giota rópa seo.

Tá difríochtaí brí idir cliabh móna (dhá bhrí, 9.7n, 9.23): cliabh na móna (dhá bhrí); an cliabh móna (dhá bhrí); cliabh den
mhóin; cliabh de mhóin fhliuch; cliabh den mhóin fhliuch.

9.44 Maidir le cé, ceachtar, neachtar, duine, ceann (aonad), dhá cheann, trí cinn, etc.;
ceann nó dhó, dó nó trí, agus maoluimhir ar bith, an tabharthach a úsáidtear leo: cé agaibh a
rinne é? ceachtar de na leabhair; suigh síos, nó neachtar acu, bí i do thost; duine de na fir;
ceann de na capaill; trí cinn de bheithígh [m'athar]; seacht gcinn déag de chapaill rása [na
Fraince]; fiche a trí de na heitleáin sin; ceann acu; trí cinn díobh.

Tá samplaí eile le hainmfhocail éiginnte in 12.7. Mar an gcéanna ar lorg focal a bhféadfaí
duine, ceann, a chur ina n-ionad: bean de na mná; lá de na laethanta; dán de dhánta an
tsaoil.

9.45 Maidir le codáin mar leath, trian, ceathrú cuid, etc. agus taobh, úsáidtear an dá
thuiseal rannaíocha i gcás focail chainníochta éiginnte, ach is é an ginideach is coitianta:
leath bealaigh; leath na foirne, trian na n-úll; ceathrú cuid an phobail; taobh na tine; a leath;
a dtrian; leath amháin den domhan; trian den úll; leath de; trian díobh; taobh den tine.
Déantar comhfhocal de leath agus an focal rannaíoch uaireanta: leathlá (= leath lae).

An tabharthach a úsáidtear i gcás focal cainníochta cinnte; ach is féidir an ginideach a úsáid
freisin le taobh thiar, taobh thoir, etc: leath Sheáin den soláthar; an leath eile de; mo
thriansa díobh; taobh na gaoithe den oileán; an taobh thiar den oileán nó taobh thiar an
oileáin; an ceann thoir de nó a cheann thoir.

Ní úsáidtear aidiacht shealbhach rannaíoch agus forainm réamhfhoclach rannaíoch leis an bhfocal cainníochta céanna. Ní
deirtear a leath de ach amháin nuair a chuireann a úinéireacht in iúl: a leath féin den airgead. Féach freisin 9.48.