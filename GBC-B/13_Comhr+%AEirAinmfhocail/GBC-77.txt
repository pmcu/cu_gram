77
seacht slata de rópa; agus iolra leithleach i gcás uair, seachtain, bliain, pingin, scilling, fiche:
trí huaire; naoi n-uaire déag; sé seachtaine; seacht mbliana is daichead; naoi bpingine
(scillinge) an ceann; tá na trí fichid slán aige.

An t-uatha a úsáidtear i gcás ceann, cloigeann (ball beatha): bhí trí cheann (chloigeann) ar an bhfathach; agus i gcás slat a
fhásann: ceithre shlat sailí.

9.5 Is é an t-iolra a úsáidtear le brí iolra a léiriú in aon chás eile: tháinig na páistí isteach;
d'eitil na héin; tá pianta sna lámha agam; ár leithéidí; tháinig siad ina gcéadta agus ina
mílte.

AN TUISEAL AINMNEACH
9.6 Is iad seo a leanas na príomhchásanna ina n-úsáidtear ainmneach an ainmfhocail
- ainmní na habairte: tháinig Seán; is éan smólach
- faisnéis abairte copailí: is naomh é
- cuspóir briathair fhaisnéisigh: ól an deoch; dúirt sé Liam an doras a oscailt

Féach go bhfuil dhá chuspóir ag an mbriathar dúirt.

- faoi réir ag na réamhfhocail ach, amhail, gan, go dtí, idir, mar, murach, ná,
seachas: gach duine ach an t-athair; amhail cos duine; gan lámh; go dtí an bád; idir chos
agus lámh; idir an geata agus an doras; bróg mar an bhróg atá agatsa; murach an t-airgead;
níos fearr ná an t-uncail; seachas an t-óglach
- an t-ainmneach comhaisnéise: sin Cormac báille; le Bríd ban-naomh
- an t-ainmneach cainníochta: tá sé tonna meáchain; níl sé an méid sin; bhí sí bliain
d'aois; tá sibh scata mór ann
- an t-ainmneach áite: ag gabháil an bóthar; tar an cóngar
- an t-ainmneach ama: d'imigh sí seachtain ó shin; d'fhan sí bliain; cailleadh é an
samhradh seo caite
- an t-ainmneach minicíochta: thit sí uair (trí huaire)