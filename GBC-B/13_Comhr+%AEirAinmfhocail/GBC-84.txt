84

9.24 Is minic nach n-infhilltear ainmfhocail ar lorg focal a rialaíonn an ginideach de
ghnáth. I gcásanna mar sin deirtear go bhfuil foirm ainmnigh agus feidhm ginidigh ag an
bhfocal nach bhfuil infhillte.

9.25 Ní úsáidtear an ginideach sna cásanna seo
- ainmfhocal a bhfuil ginideach cinnte faoi réir aige: cóta mhac Sheáin; hata fhear
an tí; pobal chathair Phort Láirge; ag iarraidh iasacht mo ghunna; tar éis thús gach bliana;
timpeall inneall bhus a dó. Ach Oíche na Féile Bríde; deabhóid na Corónach Muire.
Ní bhaineann an riail seo le hainm briathartha a mbeadh cuspóir aige: lucht foghlamtha na Gaeilge, ná le múnlaí mar teach
pobail Anagaire; foireann leadóige na Fraince.
- ainmfhocal a bhfuil ginideach rannaíoch nó tabharthach rannaíoch faoi réir aige: ag
déanamh mo chuid oibre; bás cuid mhór acu; ar son ceann de na náisiúin bheaga; os cionn
an chuid eile den tír

9.26	Ní úsáidtear an ginideach ach oiread le
- bunuimhir: spás dhá (trí,...fiche) lá; obair an dá (an scór, an chéad, an mhíle)
ainniseoir; éidí na dtrí (na gcéadta, na mílte) eitleoir
- orduimhreacha: obair an dara (tríú,... fichiú) mairnéalach; in aice ardán a dó;
tosach chaibidil a trí
-uimhreacha pearsanta: neart bheirt fhathach; gúnaí triúr brídeog; cumhacht triúr
(ceathrar, etc.) dochtúirí óga; eangacha an triúr iascairí Francacha
- cúpla: ag ól cúpla deoch; i gcomhair cúpla caora
- nuair atá ainmfhocal agus uimhir nó litir ar a lorg ag tagairt do shraith nó liosta: de
réir alt 45; ag brath ar fhorálacha riail (b).
- uimhreacha ainmfhoclacha nuair a ghabhann ainmfhocal eile leo: costas an fiche
(tríocha, chéad) cathaoir; teach an tseisear sagart. Ach troid beirte; díol triúir.

9.27	Ach is iondúil go n-infhilltear an t-ainmfhocal ar lorg