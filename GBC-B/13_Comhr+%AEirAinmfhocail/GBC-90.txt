90

Tabhair faoi deara brí an dá abairt seo a leanas: díol an trian den bharr atá sábháilte (an trian atá sábháilte atá i gceist); díol
trian an bhairr (den bharr) atá sábháilte. (Tá an barr iomlán sábháilte. Díol trian éiginnte de.)

9.46 Maidir le beirt, triúr, etc... dháréag úsáidtear
- an ginideach nó an tabharthach i gcás go mbíonn an focal cainníochta éiginnte agus
an téarma éiginnte ach cáilithe: ceathrar ban mór; ceathrar de mhná móra; triúr dochtúirí
óga; triúr de dhochtúirí óga
- an tabharthach má bhíonn an focal cainníochta éiginnte agus an téarma cinnte:
ochtar de na mná (beaga); seachtar de na fir (mhóra); deichniúr den phaidrín, nó an focal
cainníochta cinnte agus aidiacht ar a lorg: an triúr deireanach de na mná; an chéad bheirt de
na peileadóirí
- an ginideach má bhíonn an focal cainníochta cinnte ach gan aon aidiacht go díreach
ar a lorg, nó an téarma gan cháiliú: an bheirt bhan (mhóra); airgead na beirte ban; an triúr
sagart óg; seachtar ban an tSabhdáin; a sheachtar ban; seachtar ban; a sheisear iníonacha;
triúr saighdiúirí.

9.47 Bíonn an focal cainníochta ar iarraidh uaireanta i ndiaidh na copaile: [is] de mhuintir
Ghráda mé; [is] den mhúineadh éisteacht; an d'Éirinn é seo?

9.48 Is minic a rialaíonn focal cainníochta ainmfhocal sa ghinideach nach ginideach
rannaíoch é, agus a mbíonn tabharthach rannaíoch ina dhiaidh: cuid Mháire den chomhrá;
dóthain beirte de(n) bhia; oiread mo dhoirn de chnapóg.

9.49 Is minic saghas (sórt, cineál) ina thabharthach rannaíoch bád den saghas (sórt,
chineál) sin; fear dá shaghas; ní dúirt mé aon ní dá shórt.

9.50 Má tá an t-ainm céanna ar níos mó ná ball amháin de chuid an téarma úsáidtear
ginideach tuairisciúil: cos[a] cathaoireach; fuinneog[a] seomra; cos[a] tosaigh capaill; cosa
na cathaoireach; fuinneoga an tseomra; cosa tosaigh an chapaill; dhá cheann an tí; dhá