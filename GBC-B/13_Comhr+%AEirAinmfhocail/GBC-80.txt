80

- ar lorg na réamhfhocal comhshuite: i gcoinne Sheáin; os comhair an tí
- leis na réimíreanna dea-, in- (= ábalta, ullamh, oiriúnach) chun aidiachtaí a
chumadh: bhí sé mear dea-eolais; chomh dea-éadaigh leatsa; níl tú inleithscéil.

9.8 Is féidir le hainmfhocal amháin dhá ghinideach a rialú: fear ionaid an rí; fir thosaigh
na foirne; sagairt chúnta an pharóiste.

9.9 Is féidir le ginideach ginideach eile a rialú: meáchan an gheata iarainn; obair na
mná fuála.

AN TUISEAL TABHARTHACH
9.10 Is é tabharthach an ainmfhocail (nó an ainm bhriathartha) a úsáidtear nuair atá sé faoi
réir ag ceann de na réamhfhocail a, ag, ar, as, chuig, dar, de, do, faoi, go, i, ionsar, le, maidir
le, ó, os, roimh, thar, trí, um: ag mo chois, ar do láimh, le bróig, ar an aonach, roimh an
gcapall (chapall).

Ní úsáidtear a ach roimh an ainm briathartha agus i gcorrchás eile: leabhar a fhoilsiú; cad a chlog é?

Má ghabhann an réamhfhocal foirm ar leith nó má cheanglaítear é d'fhocal eile, ní chuireann
sin isteach ar an tuiseal: in Éirinn, sa chois, faoina ascaill, etc.

9.11 Úsáidtear cionn (seantabharthach an fhocail ceann) sna frásaí seo a leanas: cionn is (=
toisc); dár gcionn; de chionn; os cionn; os mo (do, a) chionn, etc.; thar cionn (= ar fheabhas);
agus i gcorr-logainm: Cionn Caslach.

Úsáidtear tigh (seanfhoirm thabharthach an fhocail teach) mar a bheadh dobhriathair áite: tá
sé thíos tigh Phádraig; tigh seo againne; cheannaigh mé é tigh Arnott.

Úsáidtear cois, láimh sa tslí sin fosta: tá sé cois na habhann; láimh le Corcaigh.

9.12 Is minic a léirítear úinéireacht leis an réamhfhocal le + an tabharthach: dán le Céitinn (=
ceann de dhánta Chéitinn); lacha le Máire; chaill mé cearc liom.