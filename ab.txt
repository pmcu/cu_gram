Múnlaí 2A, 2B a úsáid

18.18        Baintear feidhm as an múnla seo mar mhalairt ar mhúnla 18.17: ní maith liom do

dhiúltú; cá bhfaighinn iad ach a gceannach?

18.19        Sna foirmeacha leanúnacha simplí, ceanglaítear an gníomhaí den ainm briathartha

le réamhfhocal. Is í feidhm is coitianta acu na haimsirí leanúnacha a dhéanamh leis an

mbriathar cúnta bí.

             lAn réamhfhocal ag a úsáidtear go hiondúil nuair nach luaitear aon chuspóir (ach

féach cás abairtí leathdhiúltacha thíos), agus nuair a thagann an cuspóir go díreach ar lorg an

ainm bhriathartha (nó ar lorg dobhriathair atá á cháiliú): bíodh (tá, bíonn, etc.) sé ag rith;

bíodh (tá, bíonn, etc.) sí ag crú na bó; chuala mé é ag tabhairt amach an chapaill.

             lAn réamhfhocal do (nó cumasc de) a úsáidtear más aidiacht shealbhach an

cuspóir: bhí an tiarna talún do mo (do do, do bhur) ruaigeadh; tá daoine á cáineadh

(cháineadh); tá sí á (dár) gcáineadh; chrom Anraí ar bheith á marú.

             lAn réamhfhocal a a úsáidtear

             •nuair a chuirtear an cuspóir i dtosach na habairte lena neartú: pingin ní raibh mé a

shaothrú.

             •nuair atá an cuspóir ina réamhtheachtaí don chlásal ina bhfuil a ainm briathartha:

nach deas an obair atá Cáit a dhéanamh? céard a chuala tú Beairtle a chanadh?

             •nuair atá mar (cónasc) in ionad réamhtheachtaí den sórt atá i gceist sa sampla

roimhe seo: rinne sé mar a bhí mise a dhéanamh.

             •i gcásanna áirithe nuair atá an ráiteas leathdhiúltach: níl Seán a fháil ach a chion.

              Ní ceart in aon cheann de na ceithre chás thuas an séimhiú a bhaint den ainm briathartha agus ag a chur in

ionad an réamhfhocail a.
                                                                                                231
18.20      In ionad na múnlaí in 18.19 ina n-úsáidtear an réamhfhocal a, tá múnlaí eile ann

ina ndéantar ainmní den chuspóir: pingin ní raibh á saothrú agam; nach deas an obair atá á

déanamh ag Cáit? rinne sé mar a bhí á dhéanamh agamsa; níl á fháil ag Seán ach a chion.

18.21      Sna foirmeacha leanúnacha foirfe, úsáidtear tar éis, d'éis, i ndiaidh roimh fhoirm

leanúnach an ainm bhriathartha: bíodh (tá, bíonn, etc.) sé tar éis bheith ag ól an uisce; tá

Seán i ndiaidh bheith ag rith; bhí siad tar éis bheith á ól; rinne sé taithí de bheith ag ól.

18.22      Nuair nach mian an gníomhaí a lua sna habairtí atá in 18.21 úsáidtear an

saorbhriathar: bítear (táthar, etc.) ag crú na bó; bítear (táthar, etc.) ag rith; rinneadh taithí

de bheith ag ól; bhíothas á gcáineadh; pingin ní rabhthas a shaothrú; céard a bhíothas a

dhéanamh? ní rabhthas a fháil ach tuarastal suarach.



Rogha idir Múnla 1A, 1B agus 2A, 2B

18.23      Sna foirmeacha timchainteacha úsáidtear an briathar cúnta bí agus ar tí, chun, ag

brath, ar hob roimh mhúnla 1A, 1B: bíodh (tá, bíonn, etc.) sé ar tí imeacht amach as seo; tá

sé chun teacht; bhí siad ag brath éirí; bhí mé ar hob a dhéanta.

Mura bhfuil an gníomhú le déanamh go ceann tamaill úsáidtear chun, ag brath, le: tá Liam le

teacht i gceann dhá lá; tá an dochtúir chun gluaisteán nua a cheannach amárach; bhí siad ag

brath an claí a leagan sa tráthnóna.

Agus mar an gcéanna le brí leanúnach: tá mé ag brath (chun, le) bheith ag obair i gceann

seachtaine.

18.24      Úsáidtear an briathar cúnta bí agus ag dul a nó ag dul ag i bhfoirmeacha

timchainteacha freisin roimh mhúnlaí 2A, 2B: bhíomar ag dul a dhíol an tí; tá Colm ag dul a

shnámh; bhíothas ag dul ag fiach.

Féadtar cuid den fhrása a thabhairt chun tosaigh lena treisiú: an a(g) imirt cártaí atá tú ag

dul? an ag dul a imirt cártaí atá tú?
                                                                                                                      232
18.25         Ar lorg na mbriathra tosaigh, crom agus a n-ainmneacha briathartha, tosú,

cromadh, úsáidtear

              lan réamhfhocal ar + múnlaí 1A, 1B: chrom (thosaigh) sé ar an bpictiúr a

dhathú; ní mór dom tosú ar an mballa a leagan; chrom sé ar bheith ag urnaí

              lan réamhfhocal a nó ag + múnlaí 2A, 2B: thosóinn a dhéanamh cruaiche;

tosaímis ag caint; abair leis tosú ag ithe.

18.26         Chun aidhm a chur i gcéill ar lorg briathair nó a chothroim úsáidtear

              lchun nó le roimh mhúnla 1A, 1B: tháinig sé chun an cluiche a fheiceáil; d'éirigh

sí chun imeacht; stadaimis le deoch a fháil; táimid ag teacht le fanacht; an bhfuil tú anseo le

fanacht?

              la nó ag roimh mhúnlaí 2A, 2B: chuamar a luí; téigh a chodladh; rachaidh siad

ag baint féir; thostamar a éisteacht; beidh an bhrídeog ag éirí a dhamhsa; siúd amach ag

treabhadh é; beidh Conall leat a chur na tuí.

Ach féach 18.27-28.

18.27         Más aidiacht shealbhach an cuspóir úsáidtear an réamhfhocal do (nó cumasc de) in

ionad na réamhfhocal a, ag, roimh mhúnlaí 2A, 2B: ag dul á ruaigeadh; thosaigh sé do mo

(do do, á, dár, do bhur) ruaigeadh; rachaidh siad á bhaint.

18.28         Má tá an réamhtheachtaí ina chuspóir don chlásal ina bhfuil a ainm briathartha, is é

an réamhfhocal a a chuirtear roimh an ainm briathartha sin: an teach atáimid ag dul (ag

brath) a dhíol; an obair a thosaigh sé a dhéanamh; an pháirc a chuaigh sé a threabhadh; an

leabhar a bhí sé ag tosú a léamh.

Tabhair faoi deara gurb é an réamhfhocal ag a úsáidtear roimh na hainmneacha briathartha neamhaistreacha dul, brath, tosú,

sna habairtí sin, agus gur ar lorg na bhfocal sin atá an réamhfhocal a agus ainm briathartha an ghníomhaí.

18.29         Tá rogha ann freisin i bhfrásaí áirithe ina ngabhann an réamhfhocal do roimh an

ngníomhaí nó i gcumasc leis.
                                                                                      233
            lMá tá gníomhú an ainm bhriathartha comhaimseartha le gníomhú an bhriathair

úsáidtear

            •le linn + múnlaí 1A, 1B, 2A: le linn an chaint sin a rá do Phroinsias cé a

thiocfadh isteach ach Maitiú; le linn dom dul anonn shleamhnaigh mé

            Fágtar do + gníomhaí ar lár amanna: thit sé marbh le linn a ráite (dó).

            •ag + múnlaí 2A, 2B; ach do (nó cumasc de) in ionad ag más aidiacht shealbhach

an cuspóir: ag teacht isteach dom bhí m'athair ansin romham; bhí na príosúnaigh ag urnaí

ag fáil bháis dóibh; bhí miongháire ar aghaidh Nuala á léamh di

            Ní úsáidtear ag roimh an ainm briathartha bheith.

            lMá tá gníomhú an bhriathair níos luaithe ná gníomhú an ainm bhriathartha

úsáidtear an réamhfhocal roimh + múnlaí 1A, 1B: titfidh an oíche orthu roimh an gcathair a

shroicheadh dóibh; cheannaigh Seán ticéad roimh theacht isteach dó.

            lMá tá gníomhú an ainm bhriathartha níos luaithe ná gníomhú an bhriathair

úsáidtear

            •tar éis (d'éis, i ndiaidh) + múnla 1A, 1B, 2A: tar éis luí síos do Dhónall thit a

chodladh air; i ndiaidh an féar a bhaint (dúinn) ní mór a shábháil; d'éis a bhainte dúinn

beidh sos againn.

            •ar + múnlaí 2A, 2B: ar theacht isteach dóibh shuídís síos; ar thógáil mo chinn

dom chonaic mé naomhóg; arna chluinstin sin di stad sí; arna fhoilsiú ag Muintir Mhurchú.

            Tá brí chomhaimseartha le ar bheith: ar bheith sa Daingean dóibh dhíol siad na héisc.


